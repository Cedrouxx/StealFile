{!AKTUALIZACJA UMOWY LICENCYJNEJ I POLITYKI PRYWATNOŚCI. KLIKNIJ „OK”, ŻEBY ZAAKCEPTOWAĆ.!}<br/>
{!NA NINIEJSZE OPROGRAMOWANIE UDZIELA SIĘ UŻYTKOWNIKOWI LICENCJI, NIE JEST ONO PRZEDMIOTEM SPRZEDAŻY.!} Psyonix LLC, spółka z ograniczoną odpowiedzialnością utworzona na prawach stanu Delaware, i jej jednostki stowarzyszone (zwane dalej łącznie „{!Psyonix”!}) zastrzegają sobie wszelkie prawa, które nie zostały wyraźnie przyznane Użytkownikowi. Produkt, który podlega tej licencji, jest określany w niniejszej licencji jako „{!Oprogramowanie!}”. Oprogramowanie obejmuje całe oprogramowanie ujęte w niniejszej Umowie licencyjnej użytkownika końcowego („{!Umowie!}”) i powiązanych z nią instrukcjach, opakowaniach i innych pisemnych dokumentach, materiałach elektronicznych albo internetowych bądź dokumentacji oraz wszelkie inne kopie wspomnianego Oprogramowania i dotyczące go materiały. Umowa z ewentualnymi zmianami opublikowana pod adresem https://psyonix.com/eula/, obejmuje Regulamin korzystania Psyonix (https://psyonix.com/tou/) oraz Politykę prywatności (https://psyonix.com/privacy/). W przypadku jakiejkolwiek sprzeczności między niniejszą Umową a Regulaminem korzystania Psyonix albo Polityką prywatności, dokumenty będą miały zastosowanie w następującej kolejności: (i) Polityka prywatności, (ii) Regulamin korzystania oraz (iii) niniejsza Umowa. Wszystkie pojęcia niezdefiniowane w niniejszym Dodatku będą miały znaczenie nadane im w Regulaminie korzystania lub Polityce prywatności.
<br>{!NINIEJSZY DOKUMENT STANOWI WIĄŻĄCĄ PRAWNIE UMOWĘ MIĘDZY UŻYTKOWNIKIEM A PSYONIX.!} PROSZĘ UWAŻNIE PRZECZYTAĆ NINIEJSZĄ UMOWĘ PRZED ZAINSTALOWANIEM OPROGRAMOWANIA, NA KTÓRE LICENCJĘ UŻYTKOWNIK WŁAŚNIE ZAKUPIŁ, UZYSKANIEM DOSTĘPU DO TEGO OPROGRAMOWANIA ALBO JEGO WYKORZYSTANIEM. AKCEPTUJĄC NINIEJSZĄ UMOWĘ ALBO INSTALUJĄC, KOPIUJĄC LUB W INNY SPOSÓB WYKORZYSTUJĄC OPROGRAMOWANIE ORAZ ZA KAŻDYM RAZEM, GDY UZYSKIWANY JEST DOSTĘP DO OPROGRAMOWANIA, UŻYTKOWNIK PRZYJMUJE DO WIADOMOŚCI I AKCEPTUJE POSTANOWIENIA NINIEJSZEJ UMOWY I ZOBOWIĄZUJE SIĘ DO ICH PRZESTRZEGANIA. JEŻELI UŻYTKOWNIK NIE WYRAŻA ALBO NIE MOŻE WYRAZIĆ ZGODY NA WSZYSTKIE POSTANOWIENIA NINIEJSZEJ UMOWY, NIE MOŻE OTWIERAĆ, POBIERAĆ, INSTALOWAĆ, KOPIOWAĆ ANI KORZYSTAĆ Z TEGO OPROGRAMOWANIA. W przypadku jakichkolwiek pytań dotyczących niniejszej Umowy można skontaktować się z Psyonix pod adresem Psyonix LLC, 401 W. A Street, Suite 2400, San Diego, California 92101.
<br>{!UWAGA: NINIEJSZA UMOWA ZAWIERA WIĄŻĄCE POSTANOWIENIE DOTYCZĄCE ZRZECZENIA SIĘ PRAWA DO ARBITRAŻU I WNIESIENIA POZWU ZBIOROWEGO OKREŚLONE W NASZYM REGULAMINIE KORZYSTANIA (https://psyonix.com/tou/), KTÓRE MOŻE WPŁYNĄĆ NA PRAWA PRZYSŁUGUJĄCE UŻYTKOWNIKOWI NA MOCY NINIEJSZEJ UMOWY W PRZYPADKU JAKIEGOKOLWIEK SPORU MIĘDZY UŻYTKOWNIKIEM A PSYONIX. UŻYTKOWNIK MA PRAWO ZREZYGNOWAĆ Z WIĄŻĄCYCH POSTANOWIEŃ DOTYCZĄCYCH ZRZECZENIA SIĘ PRAWA DO ARBITRAŻU I WNIESIENIA POZWU ZBIOROWEGO, ZGODNIE Z OPISEM ZAMIESZCZONYM W REGULAMINIE KORZYSTANIA.!}
<br>W celu uniknięcia wątpliwości niniejsza Umowa została zawarta wyłącznie pomiędzy Użytkownikiem a Psyonix, a nie pomiędzy Użytkownikiem a jakimikolwiek licencjodawcami Psyonix, w tym w szczególności Microsoft, Sony albo którymikolwiek z ich jednostek stowarzyszonych.
<br>W przypadku gdy Użytkownik nie skończył jeszcze 18 (osiemnastu) lat, jego rodzice albo opiekun prawny muszą przeczytać i zatwierdzić niniejszą Umowę w jego imieniu. Przyjęcie postanowień niniejszej Umowy i korzystanie z Oprogramowania oznacza, że Użytkownik otrzymał wyraźne pozwolenie rodzica albo opiekuna prawnego.
<br>{$(1) PRZYJĘCIE DO WIADOMOŚCI I ZAAKCEPTOWANIE POSTANOWIEŃ PRZEZ UŻYTKOWNIKA!}
<br>Oprogramowanie jest oferowane z zastrzeżeniem zachowania przez użytkownika zgodności ze wszystkimi postanowieniami określonymi w Umowie i wszystkimi innymi zasadami operacyjnymi, zasadami polityki i procedurami. Ponadto niektóre aplikacje oferowane za pośrednictwem albo w powiązaniu z Oprogramowaniem mogą podlegać dodatkowym regulaminom uchwalanym przez Psyonix. Wszelkie istotne modyfikacje Umowy, naszego Regulaminu korzystania albo Polityki prywatności zostaną przedstawione Użytkownikowi poprzez zamieszczenie zmodyfikowanej Umowy pod adresem https://psyonix.com/eula/, wysłanie powiadomienia pocztą elektroniczną na adres e-mail powiązany (ewentualnie) z Oprogramowaniem, za pośrednictwem samego Oprogramowania albo przy użyciu jakichkolwiek innych środków określanych przez Psyonix wedle wyłącznego własnego uznania. Tego rodzaju istotne modyfikacje wejdą w życie po ich zaakceptowaniu przez użytkownika i będą miały zastosowanie do spraw oraz zdarzeń wynikających z Umowy od dnia ich zaakceptowania przez użytkownika. Należy mieć na uwadze, że jeżeli Użytkownik nie zaakceptuje zmodyfikowanej Umowy, Regulaminu korzystania albo Polityki prywatności, może rozwiązać niniejszą Umowę i musi zaprzestać korzystania z Oprogramowania. Dalsze korzystanie z Oprogramowania po modyfikacji Umowy, Regulaminu korzystania albo Polityki prywatności będzie stanowić akceptację modyfikacji i potwierdzenie, że Użytkownik przeczytał Politykę prywatności.
<br>{$(2) OGRANICZONA LICENCJA NA KORZYSTANIE!}
<br>Z zastrzeżeniem zachowania zgodności z postanowieniami niniejszej Umowy Psyonix niniejszym udziela Użytkownikowi niewyłącznego, nieprzenoszalnego, ograniczonego i odwołalnego prawa i licencji bez prawa do udzielania dalszych licencji na instalowanie i wykorzystywanie 1 (jednej) kopii Oprogramowania wyłącznie do użytku osobistego, a nie komercyjnego, na potrzeby grania na jednej platformie (np. komputerze, urządzeniu mobilnym albo konsoli do gier) należącej do Użytkownika albo w przypadku uzyskania Oprogramowania za pośrednictwem PlayStation Network (zwanej dalej „{!PSN!}”) w systemie, do którego Oprogramowanie zostanie dostarczone za pośrednictwem PSN. W celu uniknięcia wątpliwości powyższe postanowienia nie zakazuje instalowania i używania dodatkowej kopii każdej Gry w innym systemie gier. Niniejsza Umowa będzie miała zastosowanie również w przypadku wszelkich poprawek albo aktualizacji Oprogramowania, które Użytkownik może uzyskać. WYRAŹNIE I SUROWO ZABRANIA SIĘ DUPLIKOWANIA, KOPIOWANIA ALBO JAKIEGOKOLWIEK RODZAJU POWIELANIA OPROGRAMOWANIA ALBO INFORMACJI, MATERIAŁÓW ALBO INNYCH TREŚCI GO DOTYCZĄCYCH NA JAKIMKOLWIEK INNYM SERWERZE ALBO W JAKIEJKOLWIEK LOKALIZACJI DO CELÓW DUPLIKOWANIA, KOPIOWANIA ALBO JAKIEGOKOLWIEK RODZAJU POWIELANIA.
<br>{$(3) AKTUALIZACJE I POPRAWKI!}
<br>Psyonix może udostępniać poprawki, aktualizacje albo ulepszenia Oprogramowania, które należy zainstalować w celu dalszego korzystania z Oprogramowania. Psyonix może zdalnie zaktualizować Oprogramowanie bez powiadomienia Użytkownika, a Użytkownik niniejszym wyraża zgodę na wprowadzanie poprawek, aktualizacji i ulepszeń przez Psyonix. Psyonix może modyfikować, zawieszać, przerywać, uzupełniać, zastępować albo ograniczać dostęp do dowolnego aspektu Oprogramowania w dowolnym momencie. Użytkownik przyjmuje do wiadomości, że korzystanie przez niego z Oprogramowania nie zapewnia żadnych udziałów, pieniężnych ani innego rodzaju, w żadnym aspekcie ani funkcji Oprogramowania, w tym w szczególności (jeśli dotyczy) wszelkich nagrodach w ramach gry, trofeach, osiągnięciach, poziomach postaci, Walucie wirtualnej ani Towarach wirtualnych. Użytkownik przyjmuje również do wiadomości, że wszelkie dane dotyczące postaci, postępów gry, personalizacji gry albo inne dane związane z korzystaniem przez niego z Oprogramowania mogą przestać być dla niego dostępne w każdym momencie bez powiadomienia ze strony Psyonix, w tym w szczególności po wprowadzeniu przez Psyonix poprawki, aktualizacji albo ulepszenia. Psyonix nie ma żadnego obowiązku udzielać wsparcia ani pomocy technicznej w odniesieniu do Oprogramowania.
<br>{$(4) PRAWO WŁASNOŚCI OPROGRAMOWANIA PSYONIX I MATERIAŁY ZASTRZEŻONE!}
<br>Oprogramowanie zawiera materiały, technologie, znaki towarowe, znaki usługowe, tajemnice handlowe i inne informacje zastrzeżone objęte prawami autorskimi, które mogą obejmować kod komputerowy, tekst, dane, nagrania wideo, obrazy, ilustracje, animacje, dźwięki, kompozycje muzyczne i nagrania, efekty audiowizualne, schematy kolorów, metody prowadzenia działalności i metody działania, koncepcje, pomysły, wiedzę specjalistyczną, autorskie prawa osobiste i wszelkie powiązane dokumenty (zwane dalej łącznie „{!Materiałami zastrzeżonymi!}”). Wszelkie prawa własności intelektualnej w odniesieniu do Materiałów zastrzeżonych, w tym w szczególności prawa patentowe, prawa autorskie, prawa do znaków towarowych i tajemnic handlowych należą do Psyonix albo są wykorzystywane przez Psyonix na licencji. Użytkownik: (A) zobowiązuje się nie kopiować, pobierać, powielać, ponownie publikować, przesyłać, zamieszczać, przekazywać, wykonywać, wyświetlać, rozprowadzać, sprzedawać ani w żaden inny sposób wykorzystywać Materiałów zastrzeżonych, ani uczestniczyć w tego rodzaju działaniach bądź zachęcać innych do udziału w nich bez uzyskania uprzedniej pisemnej zgody Psyonix; oraz (B) nie może przeprowadzać inżynierii wstecznej, rozkładać na czynniki pierwsze, dekompilować ani tłumaczyć żadnych programów komputerowych, w których uwzględniono Materiały zastrzeżone, ani w inny sposób próbować uzyskać kod źródłowy tego rodzaju programów, z wyjątkiem zakresu, w jakim powyższe ograniczenia dotyczące kopiowania albo inżynierii wstecznej nie mają zastosowania w zakresie zabronionym na mocy obowiązujących przepisów prawa. Żadne Materiały zastrzeżone ani jakakolwiek ich część nie mogą być modyfikowane ani wykorzystywane do żadnych celów innych niż wyraźnie dozwolone w niniejszych Warunkach. Materiały zastrzeżone mogą obejmować materiały wykorzystywane przez Psyonix na licencji osób trzecich, a licencjodawcy tych materiałów mogą dochodzić swoich praw w przypadku jakiegokolwiek naruszenia niniejszej Umowy. WSZELKIE INNE PRAWA, KTÓRE NIE ZOSTAŁY WYRAŹNIE PRZYZNANE UŻYTKOWNIKOWI NA MOCY NINIEJSZEJ UMOWY, SĄ ZASTRZEŻONE DLA PSYONIX I JEJ LICENCJODAWCÓW ALBO DOSTAWCÓW.
<br>{$(5) ZAKAZ SPRZEDAŻY I CESJI!}
<br>Psyonix nie uznaje cesji praw do Oprogramowania, z wyjątkiem Waluty wirtualnej i Towarów wirtualnych, jak określono w definicji podanej w poniższym ust. 7 (i zgodnie z nią). Z zastrzeżeniem postanowień ust. 7, Użytkownik nie może przekazać, nabyć, zbyć, wytargować, wymienić, wprowadzić na rynek, obracać, oferować na sprzedaż, sprzedać, licencjonować, dokonać cesji ani w inny sposób przenieść swoich praw, obowiązków ani zobowiązań wynikających z niniejszej Umowy, w całości ani w części, bez uzyskania uprzedniej pisemnej zgody Psyonix. Wszelkie tego rodzaju próby będą nieważne i bezskuteczne. Psyonix zapewnia Użytkownikowi możliwość ograniczonej wymiany Waluty wirtualnej i Towarów wirtualnych z innymi posiadaczami Oprogramowania na warunkach określonych dla Waluty wirtualnej i Towarów wirtualnych.
<br>{$(6) OGRANICZENIA WYNIKAJĄCE Z LICENCJI!}
<br>(A) Użytkownik zobowiązuje się korzystać z Oprogramowania albo jakiejkolwiek jego części wyłącznie w sposób zgodny z niniejszą Umową (w tym Regulaminem korzystania), a oprócz tego Użytkownik NIE BĘDZIE:
<br>(i) eksploatować Oprogramowania ani żadnej jego części, w tym w szczególności dla zysku w kawiarence internetowej, centrum gier komputerowych ani w żadnej innej placówce, z wyjątkiem użytku całkowicie non-profit, z tytułu którego nie otrzymuje wynagrodzenia w formie płatności ani innej korzyści;
<br>(ii) używać Oprogramowania ani zezwalać na używanie Oprogramowania na więcej niż jednym komputerze, konsoli do gier, urządzeniu mobilnym, urządzeniu podręcznym albo PDA w tym samym czasie na tym samym koncie użytkownika;
<br>(iii) używać Oprogramowania albo zezwalać na używanie Oprogramowania bądź udostępniać Oprogramowania do użytku w sieci, na zasadzie porozumienia między wieloma użytkownikami, porozumienia o dostępie zdalnym, w tym w przypadku gdy może ono zostać pobrane przez wielu użytkowników;
<br>(iv) sprzedawać, wypożyczać, wynajmować, licencjonować, rozpowszechniać ani w inny sposób przekazywać niniejszego Oprogramowania ani jakichkolwiek jego kopii;
<br>(v) przeprowadzać inżynierii wstecznej, odtwarzać kodu źródłowego, modyfikować, dekompilować, rozkładać na czynniki pierwsze, kopiować ani tworzyć utworów zależnych na podstawie Oprogramowania w całości bądź w części (z wyjątkiem sytuacji, w których obowiązujące przepisy prawa wyraźnie na to zezwalają, w którym to przypadku wszelkie modyfikacje, adaptacje, kopie, ulepszenia itp. będą należeć do spółki Psyonix lub jej licencjodawców, zostaną im przekazane i będą stanowić ich wyłączną własność każdorazowo po ich utworzeniu);
<br>(vi) usuwać, wyłączać albo omijać żadnych zabezpieczeń, informacji o prawach autorskich ni oznaczeń zamieszczonych w albo na Oprogramowaniu;
<br>(vii) eksportować ani ponownie eksportować Oprogramowania ani jakiegokolwiek jego kopii czy adaptacji z naruszeniem obowiązujących przepisów prawa;
<br>(viii) tworzyć danych ani programów wykonywalnych, które naśladują dane albo funkcje Oprogramowania; 
<br>(ix) wykorzystywać części Oprogramowania, która pozwala Użytkownikowi na tworzenie nowych wersji (zwanej dalej „{!Edytorem!}”), w celu (1) tworzenia nowych poziomów, które mogą być używane w połączeniu z Oprogramowaniem; (2) modyfikowania jakichkolwiek plików wykonywalnych; (3) wytwarzania jakichkolwiek nieprzyzwoitych, oszczerczych albo innych nielegalnych materiałów bądź materiałów skandalicznych albo naruszających prawa do prywatności albo wizerunku osoby trzeciej; (4) wykorzystywania znaków towarowych, praw autorskich albo praw własności intelektualnej jakiejkolwiek osoby trzeciej; albo (5) tworzenia treści, które będą następnie wykorzystywane do celów komercyjnych przez Użytkownika (za pośrednictwem usług „pay-per-play” albo współdzielonego czasu korzystania bądź w inny sposób). W celu uniknięcia wątpliwości Użytkownik ponosi wyłączną odpowiedzialność za wszelkie roszczenia osób trzecich wynikające ze stosowania Edytora;
<br>(x) używać Oprogramowania w celu naruszenia albo złamania praw jakiejkolwiek osoby trzeciej, w tym w szczególności jakichkolwiek praw własności intelektualnej, praw do wizerunku albo praw do prywatności;
<br>(xi) tworzyć, opracowywać, rozpowszechniać ani wykorzystywać żadnych nieautoryzowanych programów komputerowych w celu uzyskania przewagi w jakichkolwiek grach online albo innego rodzaju grach;
<br>(xii) kopiować, powielać, rozpowszechniać, wyświetlać ani wykorzystywać Oprogramowania w sposób, który nie jest wyraźnie dozwolony na mocy niniejszej Umowy.
<br>(B) Oprogramowanie może zawierać środki kontroli dostępu do Oprogramowania, kontroli dostępu do niektórych funkcji albo treści, może uniemożliwiać nieupoważnione tworzenie kopii albo w inny sposób próbować zapobiec wykroczeniu przez kogokolwiek poza ograniczone prawa i licencje udzielone na mocy niniejszej Umowy. Tego rodzaju środki mogą obejmować wdrożenie zarządzania licencją, aktywację produktu i inne technologie zabezpieczające w Oprogramowaniu i stosowanie monitorowania, w tym w szczególności kontrolę czasu, daty, dostępu albo inne środki kontroli, liczniki, numery seryjne lub inne rozwiązania zabezpieczające opracowane w celu zapobiegania nieupoważnionemu uzyskiwaniu dostępu, korzystaniu i kopiowaniu Oprogramowania albo jakichkolwiek jego części bądź elementów, w tym jakimkolwiek naruszeniom postanowień niniejszej Umowy. Psyonix zastrzega sobie prawo do monitorowania korzystania z Oprogramowania w dowolnym momencie. Użytkownik nie może zakłócać działania wspomnianych środków kontroli dostępu ani próbować wyłączyć albo ominąć tych funkcji zabezpieczających, a jeżeli się tego dopuści, Oprogramowanie może nie działać prawidłowo. W celu uzyskania dostępu do usług online i pobrania aktualizacji i poprawek Oprogramowania konieczne może być spełnienie dodatkowych warunków i wykonanie dodatkowych rejestracji. Wyłącznie Oprogramowanie z ważną licencją może być stosowane na potrzeby uzyskiwania dostępu do usług online, w tym pobierania aktualizacji i poprawek. Z wyjątkiem sytuacji zabronionych na mocy obowiązujących przepisów prawa Psyonix może ograniczyć, zawiesić albo anulować licencję udzieloną na mocy niniejszej Umowy i dostęp do Oprogramowania, w tym w szczególności wszelkich powiązanych usług i produktów w dowolnym momencie bez uprzedzenia i z dowolnej przyczyny. Jeżeli Użytkownik nie zgadza się na stosowanie tych środków albo w dowolnym momencie usunie, wyłączy albo w inny sposób bezpośrednio bądź pośrednio obejdzie te środki, licencja udzielona mu na mocy niniejszej Umowy zostanie niezwłocznie anulowana i Użytkownik nie będzie mógł korzystać z Oprogramowania. 
<br>(C) Użytkownik przyjmuje do wiadomości, że musi przestrzegać informacji dotyczących bezpieczeństwa, instrukcji konserwacji albo innych stosownych powiadomień zawartych w instrukcji albo innej dokumentacji dołączonej do Oprogramowania.
<br>{$(7) WALUTA WIRTUALNA I TOWARY WIRTUALNE!}
<br>Jeżeli Oprogramowanie umożliwia Użytkownikowi zakup lub uzyskanie w trakcie gry licencji na korzystanie z Waluty wirtualnej i Towarów wirtualnych, obowiązują dodatkowe warunki użytkowania.
<br>(A) Oprogramowanie może umożliwiać użytkownikom (i) korzystanie z fikcyjnej waluty wirtualnej jako środka wymiany wyłącznie w obrębie Oprogramowania (zwanej dalej „{!Walutą wirtualną!}” albo „{!WW!}”); (ii) uzyskiwanie dostępu do towarów wirtualnych (i niektórych ograniczonych praw do korzystania) w obrębie Oprogramowania (zwanych dalej „{!Towarami wirtualnymi!}” albo „{!TW!}”); oraz (iii) handlowanie albo wymienianie się WW i TW z innymi użytkownikami Oprogramowania. Niezależnie od stosowanej terminologii WW i TW reprezentują ograniczone prawo licencyjne podlegające niniejszej Umowie. Z zastrzeżeniem postanowień niniejszej Umowy i zachowania z nimi zgodności Psyonix niniejszym udziela Użytkownikowi niewyłącznego, nieprzenoszalnego, ograniczonego i odwołalnego prawa i licencji, bez prawa do udzielania dalszych licencji, do korzystania z WW i TW uzyskanych przez Użytkownika na potrzeby osobistej niekomercyjnej rozgrywki wyłącznie w obrębie Oprogramowania. Jeżeli nie zabraniają tego obowiązujące przepisy prawa, Użytkownikowi udziela się licencji na WW i TW uzyskane przez Użytkownika, a Użytkownik niniejszym przyjmuje do wiadomości, że żaden tytuł ani prawo własności dotyczące WW i TW nie podlegają przeniesieniu ani cesji na mocy niniejszej Umowy. Niniejsza Umowa nie powinna być interpretowana jako dowód sprzedaży jakichkolwiek praw do WW i TW.
<br>WW i TW nie posiadają równoważnej wartości w rzeczywistej walucie i nie stanowią substytutu rzeczywistej waluty. Użytkownik nie może przekształcać WW i TW na środki wartościowe poza Oprogramowaniem, takie jak faktyczna waluta albo faktyczne towary. Użytkownik przyjmuje do wiadomości i wyraża zgodę na to, że Psyonix może weryfikować domniemaną wartość albo cenę nabycia jakichkolwiek WW lub TW albo podejmować działania mające na nie wpływ w dowolnym momencie, z wyjątkiem sytuacji, gdy jest to zabronione na mocy obowiązujących przepisów prawa. Niekorzystanie z WW i TW nie wiąże się z żadnymi opłatami, chyba że licencja udzielona na mocy niniejszej Umowy w odniesieniu do WW i TW przestanie obowiązywać zgodnie z postanowieniami niniejszej Umowy i dokumentacji Oprogramowania, gdy Psyonix przestanie zapewniać Oprogramowanie albo niniejsza Umowa zostanie w inny sposób rozwiązana. Psyonix zastrzega sobie prawo do naliczenia wedle wyłącznego własnego uznania opłat za prawo dostępu do albo korzystania z WW albo TW lub może rozpowszechniać WW albo TW za opłatą bądź bezpłatnie.
<br>(B) Użytkownik może kupić WW albo TW od Psyonix za wykonanie pewnych czynności albo za osiągnięcia w obrębie Oprogramowania. Psyonix może na przykład przydzielać WW albo TW za zrealizowanie określonej czynności w ramach gry, takiego jak osiągnięcie nowego poziomu, wykonanie zadania albo utworzenie treści użytkownika. Po ich uzyskaniu WW lub TW zostaną uznane na koncie użytkownika (zwanym dalej „Kontem Użytkownika”). Użytkownik może kupić WW i TW wyłącznie w obrębie Oprogramowania albo za pośrednictwem platformy, korzystając z zewnętrznego sklepu online, sklepu sprzedającego aplikacje albo innego sklepu autoryzowanego przez Psyonix (zwanego dalej „Sklepem sprzedającym oprogramowanie”). Zakup i wykorzystywanie przedmiotów albo walut w obrębie gry za pośrednictwem Sklepu sprzedającego oprogramowanie podlega dokumentom regulującym działanie Sklepu sprzedającego oprogramowanie, w tym w szczególności Regulaminowi korzystania i Umowie z Użytkownikiem. Sklep sprzedający oprogramowanie udzielił Użytkownikowi dalszej licencji na korzystanie z tej usługi online. Psyonix może udzielać rabatów albo oferować promocje na zakup WW i rabaty te oraz promocje mogą być modyfikowane albo przerywane przez Psyonix w dowolnym momencie bez powiadomienia Użytkownika. Po dokonaniu autoryzowanego zakupu WW w Sklepie sprzedającym oprogramowanie liczba zakupionych WW zostanie uznana na Koncie Użytkownika. Psyonix ustali maksymalną kwotę, którą można przeznaczyć na zakup WW w ramach jednej transakcji lub na dzień, która to kwota może się różnić w zależności od powiązanego Oprogramowania. Psyonix wedle wyłącznego własnego uznania może nałożyć dodatkowe limity dotyczące ilości WW, którą może kupić albo wykorzystać Użytkownik, sposobu korzystania z WW i maksymalnego salda WW, które może zostać uznane na Koncie Użytkownika. Użytkownik ponosi wyłączną odpowiedzialność z tytułu każdorazowego zakupu WW za pośrednictwem Konta Użytkownika, niezależnie od tego, czy dane wykorzystanie nastąpiło z upoważnienia Użytkownika, czy też bez niego
<br>(C) Użytkownik może uzyskać dostęp do WW i TW i przeglądać dostępne WW i TW na Koncie Użytkownika po zalogowaniu się do Konta Użytkownika. Psyonix zastrzega sobie prawo do obliczania dostępnych WW i TW na Koncie Użytkownika wedle wyłącznego własnego uznania. Psyonix zastrzega sobie również prawo do ustalenia ilości i sposobu uznania WW na Koncie Użytkownika i pobierania ich z Konta Użytkownika w związku z zakupem TW albo do innych celów. Chociaż Psyonix stara się, aby wszelkie obliczenia były spójne i uzasadnione, Użytkownik niniejszym przyjmuje do wiadomości, że ustalenie przez Psyonix dostępnej liczby WW i TW na Koncie Użytkownika ma charakter ostateczny, chyba że Użytkownik może przekazać Psyonix dokumentację potwierdzającą, że tego rodzaju obliczenia celowo zostały wykonane albo są wykonywane nieprawidłowo.
<br>(D) Gracze mogą wykorzystać albo utracić w trakcie rozgrywki wszelkie zakupione w obrębie gry jednostki Waluty wirtualnej lub Towary wirtualne zgodnie z zasadami gry dotyczącymi walut i towarów, które mogą się różnić w zależności od powiązanego Oprogramowania. WW i TW mogą być wykorzystywane wyłącznie w obrębie Oprogramowania i Psyonix może ograniczyć możliwość wykorzystywania WW lub TW do jednej gry wedle wyłącznego własnego uznania. Autoryzowane sposoby i cele wykorzystania WW i TW mogą w dowolnym momencie ulec zmianie. Ilość dostępnych WW lub TW widoczna na Koncie Użytkownika będzie się zmniejszać za każdym razem, gdy Użytkownik wykorzysta WW lub TW w obrębie Oprogramowania. Wykorzystywanie WW lub TW stanowi zgłoszenie zapotrzebowania na nie i pobranie ich z puli WW lub TW dostępnych na Koncie Użytkownika. Aby zrealizować transakcję w obrębie Oprogramowania, Użytkownik musi mieć wystarczającą liczbę dostępnych WW lub TW na Koncie Użytkownika. WW lub TW na Koncie Użytkownika mogą zostać zredukowane bez uprzedzenia po wystąpieniu określonych zdarzeń związanych z korzystaniem z Oprogramowania przez Użytkownika. Użytkownik ponosi odpowiedzialność z tytułu wszelkiego korzystania z WW lub TW za pośrednictwem Konta Użytkownika, niezależnie od tego, czy wykorzystanie nastąpiło z upoważnienia Użytkownika, czy też bez niego. Użytkownik musi niezwłocznie powiadomić Psyonix o powzięciu wiedzy o nieuprawnionym korzystaniu z WW lub TW za pośrednictwem Konta Użytkownika, wysyłając zgłoszenie w witrynie https://support.rocketleague.com.
<br>(E) WW i TW można wymieniać wyłącznie na towary i usługi w grze. Użytkownikowi nie wolno sprzedawać, wydzierżawiać, wynajmować ani wypożyczać WW ani TW. WW i TW można wymieniać wyłącznie na towary albo usługi w grze; nie można ich wymienić na żadne środki pieniężne ani posiadające wartość pieniężną ani na inne towary Psyonix ani żadnej innej osoby czy podmiotu w żadnym momencie, z wyjątkiem, gdy jest to wyraźnie stwierdzone w niniejszej Umowie albo wymagane na mocy obowiązujących przepisów prawa. WW i TW nie posiadają wartości pieniężnej i Psyonix ani żadna inna osoba czy podmiot nie mają obowiązku wymienić WW ani TW Użytkownika na korzyści majątkowe, w tym w szczególności prawdziwą walutę.
<br>(F) Każdy zakup WW i TW jest ostateczny i w żadnych okolicznościach nie podlega refundacji, przekazaniu ani wymianie. Z wyjątkiem przypadków, gdy zabraniają tego obowiązujące przepisy prawa, Psyonix przysługuje bezwzględne prawo do zarządzania WW lub TW oraz regulowania, kontrolowania, modyfikowania, wstrzymania lub eliminowania ich w sposób, jaki uzna za stosowny i wedle wyłącznego własnego uznania, a Psyonix nie ponosi żadnej odpowiedzialności wobec Użytkownika albo jakiejkolwiek osoby z tytułu korzystania z tych praw.
<br>(G) Każdorazowe przekazywanie WW albo TW jakiemukolwiek podmiotowi oraz handel nimi, ich sprzedaż albo wymiana w sposób inny niż w ramach gry za pośrednictwem Oprogramowania w sposób wyraźnie dopuszczony przez Psyonix („{!Nieautoryzowane transakcje!}”), w tym w szczególności między innymi użytkownikami Oprogramowania, nie zostało dopuszczone przez Psyonix i jest ściśle zabronione. Psyonix zastrzega sobie prawo do zamknięcia, zawieszenia albo modyfikacji Konta Użytkownika oraz jego WW i TW i rozwiązania niniejszej Umowy, wedle wyłącznego własnego uznania, jeżeli Użytkownik będzie prowadził Nieautoryzowane transakcje, wspomagał ich prowadzenie albo żądał ich przeprowadzenia. Wszyscy użytkownicy, którzy biorą udział w takich działaniach, robią to na własne ryzyko i niniejszym zwalniają spółkę Psyonix, jej partnerów, licencjodawców, jednostki stowarzyszone, wykonawców, członków organów, członków zarządu, pracowników i przedstawicieli z odpowiedzialności z tytułu wszelkich roszczeń, strat i kosztów wynikających bezpośrednio albo pośrednio z takich działań. Użytkownik przyjmuje do wiadomości, że Psyonix może zażądać od właściwego Sklepu sprzedającego oprogramowanie zatrzymania, wstrzymania, zakończenia, przerwania albo cofnięcia jakiejkolwiek Nieautoryzowanej transakcji niezależnie od terminu przeprowadzenia takiej Nieautoryzowanej transakcji (również takiej, która jeszcze nie nastąpiła), jeżeli Psyonix podejrzewa albo ma dowody potwierdzające oszustwo, naruszenie postanowień niniejszej Umowy, naruszenie jakichkolwiek obowiązujących przepisów prawa albo zamierzone działanie, którego celem jest zakłócenie albo wywarcie jakiekolwiek innego wpływu bądź potencjalnego wpływu na funkcjonowanie Oprogramowania. Jeżeli Psyonix uważa albo ma powód podejrzewać, że Użytkownik prowadził Nieautoryzowaną transakcję, Użytkownik potwierdza, że Psyonix może, wedle wyłącznego własnego uznania, ograniczyć dostęp Użytkownika do WW i TW dostępnych na Koncie Użytkownika albo zamknąć bądź zawiesić Konto Użytkownika albo wypowiedzieć bądź zawiesić prawa Użytkownika do WW, TW i innych elementów powiązanych z Kontem Użytkownika.
<br>(H) WW jest dostępna wyłącznie dla klientów w określonych lokalizacjach. Użytkownik nie może zakupić ani korzystać z WW, jeżeli nie znajduje się w zatwierdzonej lokalizacji.
<br>{$(8) ZASTRZEŻENIA DOTYCZĄCE GWARANCJI, OGRANICZENIE ODPOWIEDZIALNOŚCI!}
<br>(A) ŻADNE Z POSTANOWIEŃ NINIEJSZEJ UMOWY NIE BĘDZIE STANOWIĆ USZCZERBKU DLA PRAW USTAWOWYCH, KTÓRE MOGĄ PRZYSŁUGIWAĆ UŻYTKOWNIKOWI JAKO KONSUMENTOWI KORZYSTAJĄCEMU Z OPROGRAMOWANIA. W NIEKTÓRYCH SYSTEMACH PRAWNYCH WYŁĄCZENIE ODPOWIEDZIALNOŚCI Z TYTUŁU OKREŚLONYCH GWARANCJI ALBO OGRANICZENIE ODPOWIEDZIALNOŚCI W SPOSÓB OKREŚLONY W NINIEJSZYM USTĘPIE NIE JEST DOZWOLONE. W TAKICH SYSTEMACH PRAWNYCH PONIŻSZE POSTANOWIENIA DOTYCZĄCE WYŁĄCZENIA I OGRANICZENIA ODPOWIEDZIALNOŚCI OBOWIĄZUJĄ WYŁĄCZNIE W ZAKRESIE DOZWOLONYM ZGODNIE Z PRZEPISAMI PRAWA OBOWIĄZUJĄCYMI W TAKICH SYSTEMACH PRAWNYCH. W PEŁNYM ZAKRESIE DOZWOLONYM PRZEPISAMI OBOWIĄZUJĄCEGO PRAWA OPROGRAMOWANIE ORAZ WSZELKA TOWARZYSZĄCA MU DOKUMENTACJA I MATERIAŁY SĄ ZAPEWNIANE UŻYTKOWNIKOWI „W TAKIEJ FORMIE, W JAKIEJ SĄ DOSTĘPNE”, „W ZALEŻNOŚCI OD DOSTĘPNOŚCI” I „Z WSZELKIMI WADAMI”, BEZ JAKIEGOKOLWIEK RODZAJU GWARANCJI. BEZ USZCZERBKU DLA OGÓLNOŚCI POSTANOWIEŃ ZAWARTYCH W ZDANIU POPRZEDZAJĄCYM, ANI SPÓŁKA PSYONIX, ANI JEJ LICENCJODAWCY CZY DOSTAWCY NIE GWARANTUJĄ, ŻE OPROGRAMOWANIE CZY KTÓREKOLWIEK Z JEGO CZĘŚCI: (i) BĘDĄ FUNKCJONOWAĆ BEZ ZAKŁÓCEŃ, BĘDĄ BEZPIECZNE ANI NIE BĘDĄ ZAWIERAĆ BŁĘDÓW ANI ŻE WADY ZOSTANĄ USUNIĘTE; (ii) BĘDĄ KOMPATYBILNE Z JAKIMKOLWIEK OPROGRAMOWANIEM, W TYM W SZCZEGÓLNOŚCI OPROGRAMOWANIEM PRZEGLĄDARKI INTERNETOWEJ; (iii) NIE BĘDĄ ZAWIERAĆ WIRUSÓW, ROBAKÓW, KONI TROJAŃSKICH ALBO INNYCH ELEMENTÓW POSIADAJĄCYCH ZAŚMIECAJĄCE ALBO NISZCZĄCE WŁAŚCIWOŚCI; (iv) NIE BĘDĄ ZAWIERAĆ MATERIAŁÓW O CHARAKTERZE OSZCZERCZYM, OCZERNIAJĄCYM ANI SKIEROWANYCH DO OSÓB DOROSŁYCH ANI MATERIAŁÓW, KTÓRE PEWNI UŻYTKOWNICY MOGĄ UZNAĆ ZA OBRAŹLIWE CZY NIEWŁAŚCIWE; (v) BĘDĄ FUNKCJONOWAĆ PRAWIDŁOWO; ALBO (vi) BĘDĄ SPEŁNIAĆ WYMOGI UŻYTKOWNIKA. W PEŁNYM ZAKRESIE DOZWOLONYM PRZEPISAMI OBOWIĄZUJĄCEGO PRAWA PSYONIX NIE PONOSI ODPOWIEDZIALNOŚCI Z TYTUŁU JAKICHKOLWIEK OŚWIADCZEŃ, WARUNKÓW, GWARANCJI, ZARÓWNO WYRAŹNYCH, USTAWOWYCH, JAK I DOROZUMIANYCH, W TYM W SZCZEGÓLNOŚCI WSZELKICH DOROZUMIANYCH GWARANCJI PRZYDATNOŚCI DO CELÓW HANDLOWYCH, PRZYDATNOŚCI DO OKREŚLONEGO CELU CZY UŻYTKU, INTEGRACJI SYSTEMU, PRAWIDŁOWOŚCI CZY KOMPLETNOŚCI, TYTUŁU, NIEZAKŁÓCONEGO KORZYSTANIA, UPOWAŻNIENIA, BRAKU NARUSZEŃ, WYNIKÓW, UZASADNIONEJ DBAŁOŚCI I SOLIDNOŚCI WYKONANIA, WYNIKAJĄCYCH Z PRZEPISÓW PRAWA, Z PRZEPISÓW PRAWA ZWYCZAJOWEGO CZY HANDLOWEGO BĄDŹ Z PRZEBIEGU SPRZEDAŻY. WSZELKIE GWARANCJE BRAKU NARUSZEŃ, KTÓRE MOGĄ BYĆ OKREŚLONE W USTĘPACH 2–312 JEDNOLITEGO KODEKSU HANDLOWEGO ALBO INNEJ ODNOŚNEJ USTAWIE, ZOSTAJĄ WYRAŹNIE WYŁĄCZONE.
<br>(B) ANI SPÓŁKA PSYONIX, ANI JEJ LICENCJODAWCY CZY DOSTAWCY NIE PONOSZĄ ODPOWIEDZIALNOŚCI Z TYTUŁU ZACHOWANIA JAKIEGOKOLWIEK UŻYTKOWNIKA OPROGRAMOWANIA, ZARÓWNO ONLINE, JAK I OFFLINE. W ŻADNYCH OKOLICZNOŚCIACH SPÓŁKA PSYONIX, JEJ LICENCJODAWCY CZY DOSTAWCY NIE PONOSZĄ ODPOWIEDZIALNOŚCI Z TYTUŁU JAKICHKOLWIEK STRAT CZY SZKÓD WYNIKAJĄCYCH Z KORZYSTANIA PRZEZ UŻYTKOWNIKA Z OPROGRAMOWANIA, WSZELKICH TREŚCI UTWORZONYCH PRZEZ UŻYTKOWNIKA OPUBLIKOWANYCH W OPROGRAMOWANIU CZY PRZESŁANYCH DO INNEGO UŻYTKOWNIKA ANI TRANSAKCJI ZAWARTYCH PRZEZ UŻYTKOWNIKA Z INNYMI UŻYTKOWNIKAMI, ZARÓWNO ONLINE, JAK I OFFLINE.
<br>(C) OPROGRAMOWANIE KONTROLUJE I DOSTARCZA SPÓŁKA PSYONIX ZE SWOICH PLACÓWEK W STANACH ZJEDNOCZONYCH AMERYKI PÓŁNOCNEJ. W PEŁNYM ZAKRESIE DOZWOLONYM PRZEPISAMI OBOWIĄZUJĄCEGO PRAWA MIEJSCOWEGO I Z WYJĄTKIEM PRZYPADKÓW WYRAŹNIE OKREŚLONYCH W NINIEJSZEJ UMOWIE PSYONIX NIE SKŁADA ŻADNYCH OŚWIADCZEŃ, ŻE OPROGRAMOWANIE JEST ODPOWIEDNIE ALBO DOSTĘPNE DO UŻYTKU W INNYCH LOKALIZACJACH.
<br>(D) ZE WZGLĘDU NA TO, ŻE NIEKTÓRE SYSTEMY PRAWNE ZABRANIAJĄ WYŁĄCZENIA BĄDŹ OGRANICZENIA ODPOWIEDZIALNOŚCI Z TYTUŁU SZKÓD NASTĘPCZYCH ALBO UBOCZNYCH, POWYŻSZE OGRANICZENIA MOGĄ NIE DOTYCZYĆ UŻYTKOWNIKA W ZAKRESIE, W JAKIM TAKIE WYŁĄCZENIA ALBO OGRANICZENIA SĄ NIEDOZWOLONE NA MOCY OBOWIĄZUJĄCYCH PRZEPISÓW PRAWA MIEJSCOWEGO.
<br>(E) W PEŁNYM ZAKRESIE DOZWOLONYM PRZEPISAMI OBOWIĄZUJĄCEGO PRAWA PSYONIX, JEJ JEDNOSTKA DOMINUJĄCA, JEDNOSTKI ZALEŻNE I JEDNOSTKI STOWARZYSZONE (ORAZ WSZYSCY ICH LICENCJODAWCY, DOSTAWCY, CZŁONKOWIE ORGANÓW, CZŁONKOWIE ZARZĄDU, UDZIAŁOWCY, PRACOWNICY I PRZEDSTAWICIELE; OKREŚLANI ODDZIELNIE „{!JEDNOSTKA PSYONIX!}” ORAZ ŁĄCZNIE JAKO „{!JEDNOSTKI PSYONIX!}”) NIE BĘDĄ PONOSIĆ ODPOWIEDZIALNOŚCI WOBEC UŻYTKOWNIKA ANI WOBEC ŻADNEJ INNEJ OSOBY, NA PODSTAWIE UMOWY ALBO NA INNEJ PODSTAWIE, Z TYTUŁU (A) JAKICHKOLWIEK SZKÓD POŚREDNICH, SPECJALNYCH, UBOCZNYCH BĄDŹ NASTĘPCZYCH JAKIEGOKOLWIEK RODZAJU, W TYM W SZCZEGÓLNOŚCI Z TYTUŁU UTRACONYCH KORZYŚCI, UTRACONEJ WARTOŚCI FIRMY, PRZESTOJÓW, DOKŁADNOŚCI WYNIKÓW ALBO AWARII KOMPUTERÓW CZY ICH NIEODPOWIEDNIEGO DZIAŁANIA LUB (B) WSZELKICH KWOT PRZEWYŻSZAJĄCYCH ŁĄCZNIE WYSOKOŚĆ (I) 1000 USD ALBO (II) KWOT ZAPŁACONYCH LUB NALEŻNYCH DO ZAPŁATY PRZEZ UŻYTKOWNIKA NA RZECZ PSYONIX (ALBO PLATFORMY PODMIOTU ZEWNĘTRZNEGO ZAPEWNIAJĄCEGO UŻYTKOWNIKOWI JAKIEKOLWIEK GRY) W ZWIĄZKU Z OPROGRAMOWANIEM W OKRESIE 12 (DWUNASTU) MIESIĘCY POPRZEDZAJĄCYCH ODNOŚNĄ SZKODĘ; ALBO (C) WSZELKICH KWESTII POZOSTAJĄCYCH POZA UZASADNIONĄ KONTROLĄ PSYONIX.POWYŻSZE OGRANICZENIE BĘDZIE OBOWIĄZYWAĆ NAWET W PRZYPADKU UCHYBIENIA ZE STRONY JEDNOSTKI PSYONIX, CZYNU NIEDOZWOLONEGO (W TYM ZANIEDBANIA), ODPOWIEDZIALNOŚCI NA ZASADZIE RYZYKA, ZWOLNIENIA Z ODPOWIEDZIALNOŚCI, ODPOWIEDZIALNOŚCI PRODUKTOWEJ, NARUSZENIA UMOWY, NARUSZENIA GWARANCJI ALBO W INNYCH PRZYPADKACH I NAWET JEŻELI JEDNOSTKA PSYONIX ZOSTAŁA POINFORMOWANA O MOŻLIWOŚCI WYSTĄPIENIA TAKICH SZKÓD. PSYONIX NIE BĘDZIE PONOSIĆ ODPOWIEDZIALNOŚCI Z TYTUŁU JAKIEJKOLWIEK UTRATY TREŚCI UTWORZONYCH PRZEZ UŻYTKOWNIKA ANI Z TYTUŁU JAKICHKOLWIEK PRZERW W FUNKCJONOWANIU OPROGRAMOWANIA, W TYM W SZCZEGÓLNOŚCI PRZERW W DOSTĘPIE DO INTERNETU, AWARII OPROGRAMOWANIA ALBO SPRZĘTU ALBO INNYCH ZDARZEŃ, KTÓRE MOGĄ SPOWODOWAĆ UTRATĘ DANYCH ALBO PRZERWY W FUNKCJONOWANIU OPROGRAMOWANIA. BEZ USZCZERBKU DLA EWENTUALNYCH ODMIENNYCH POSTANOWIEŃ NINIEJSZYCH WARUNKÓW, ŻADNE POSTANOWIENIA NIE BĘDĄ STANOWIĆ WYŁĄCZENIA ANI OGRANICZENIA ODPOWIEDZIALNOŚCI Z TYTUŁU ŻADNYCH OKOLICZNOŚCI, KTÓRYCH NIE MOŻNA WYŁĄCZYĆ ANI OGRANICZYĆ NA MOCY OBOWIĄZUJĄCEGO PRAWA, W TYM W SZCZEGÓLNOŚCI ZGONU CZY USZCZERBKU NA ZDROWIU SPOWODOWANEGO PRZEZ ZANIEDBANIE ALBO W CELU DOKONANIA OSZUSTWA. W NAJSZERSZYM ZAKRESIE DOZWOLONYM PRZEZ OBOWIĄZUJĄCE PRAWO, TE OGRANICZENIA I WYŁĄCZENIA DOTYCZĄCE ODSZKODOWAŃ OBOWIĄZUJĄ NAWET JEŚLI DOWOLNY ŚRODEK ZARADCZY NIE ZAPEWNIA ODPOWIEDNIEGO ZADOŚĆUCZYNIENIA
<br>{$(9) ZWOLNIENIE Z ODPOWIEDZIALNOŚCI!}
<br>Postanowienia niniejszego ustępu obowiązują wyłącznie w zakresie dozwolonym przepisami prawa. Jeżeli przepisy prawa zabraniają Użytkownikowi podjęcia poniższego zobowiązania do zwolnienia z odpowiedzialności, wtedy w zakresie dozwolonym przepisami prawa Użytkownik przyjmuje wszelką odpowiedzialność z tytułu wszystkich roszczeń, żądań, powództw, strat, zobowiązań i wydatków (w tym kosztów obsługi prawnej, kosztów i opłat związanych z powołaniem biegłych), które stanowią określony przedmiot poniższego zobowiązania do zwolnienia z odpowiedzialności.
<br>Użytkownik zobowiązuje się zwolnić Jednostki Psyonix z odpowiedzialności z tytułu wszelkich roszczeń, odszkodowań, zobowiązań, strat, kosztów czy długów oraz wydatków (w tym w szczególności kosztów obsługi prawnej, kosztów i opłat związanych z powołaniem biegłych) wynikających z: (A) korzystania przez Użytkownika z Oprogramowania; (B) wszelkich roszczeń, które, jeżeli okażą się być oparte na uzasadnionych podstawach, stanowiłyby naruszenie przez Użytkownika któregokolwiek postanowienia niniejszej Umowy albo zaniedbanie; (C) naruszenia przez Użytkownika jakichkolwiek praw podmiotów zewnętrznych, w tym w szczególności jakichkolwiek praw autorskich, tajemnic handlowych, praw dotyczących ochrony prywatności albo własności; albo (D) jakiegokolwiek roszczenia dotyczącego doznania przez podmiot zewnętrzny szkody na skutek Treści utworzonych przez Użytkownika. Użytkownik zobowiązuje się zwrócić na żądanie Psyonix wszelkie koszty obrony procesowej poniesione przez Psyonix oraz zwrócić kwoty wszelkich płatności dokonanych albo strat poniesionych przez Psyonix, na podstawie orzeczenia sądu albo ugody, w odniesieniu do spraw określonych w niniejszym ustępie 9.
<br>{$(10) SPRAWY DOTYCZĄCE AMERYKAŃSKICH PODMIOTÓW RZĄDOWYCH I UŻYTEK MIĘDZYNARODOWY!}
<br>Oprogramowanie stanowi „Przedmiot komercyjny” (zgodnie z definicją tego pojęcia zawartą w tytule 48 Kodeksu Przepisów Federalnych § 2.101), składający się z „Komercyjnego oprogramowania komputerowego” oraz „Dokumentacji komercyjnego oprogramowania komputerowego” (zgodnie ze znaczeniem tych pojęć użytym w tytule 48 Kodeksu Przepisów Federalnych § 12.212 albo w tytule 48 Kodeksu Przepisów Federalnych § 227.7202). Licencja na Oprogramowanie przyznawana użytkownikom końcowym będącym amerykańskim podmiotem rządowym jest przyznawana wyłącznie jako licencja na Przedmiot komercyjny oraz wyłącznie z prawami przyznawanymi innym licencjobiorcom na mocy niniejszej Umowy.
<br>Z wyjątkiem przypadków wyraźnie określonych w niniejszej Umowie (w tym w naszych Regulaminie korzystania i Polityce prywatności) Psyonix nie składa żadnych oświadczeń, że Oprogramowanie albo powiązane materiały są odpowiednie albo dostępne do użytku w lokalizacjach poza Stanami Zjednoczonymi, a uzyskiwanie do nich dostępu w lokalizacjach, w których ich treść niezgodna z prawem, jest zabronione. Wszelkie oferty lub informacje przekazywane w związku z Oprogramowaniem są nieważne w lokalizacjach, w których dostęp do niego jest zabroniony. Bez uszczerbku dla powyższego Użytkownikowi zabrania się eksportowania albo ponownego eksportowania Oprogramowania (a) do krajów objętych embargiem Stanów Zjednoczonych (albo do obywateli zamieszkujących te kraje) albo (b) do podmiotów znajdujących się na prowadzonej przez amerykański Departament Skarbu Liście specjalnie wyznaczonych obywateli albo prowadzonej przez amerykański Departament Handlu Liście osób lub podmiotów objętych zakazem. Uzyskując dostęp do Oprogramowania i korzystając z niego, Użytkownik oświadcza i gwarantuje, że nie znajduje się w takim kraju, nie pozostaje pod jego kontrolą, nie jest obywatelem zamieszkującym taki kraj ani nie znajduje się na takiej liście.
<br>{$(11) ROZWIĄZANIE UMOWY!}
<br>Niniejsza Umowa obowiązuje do czasu jej rozwiązania przez Użytkownika albo spółkę Psyonix. Niniejsza Umowa wygaśnie automatycznie, jeżeli Psyonix zakończy obsługę serwerów Oprogramowania (w przypadku gier obsługiwanych wyłącznie online), jeżeli Psyonix ustali albo będzie uważać, że korzystanie przez Użytkownika z Oprogramowania obejmuje albo może obejmować oszustwo, pranie pieniędzy albo inną niezgodną z prawem działalność albo jeżeli Użytkownik naruszy warunki niniejszej Umowy, w tym w szczególności Ograniczenia wynikające z licencji w ustępie 6 powyżej. Użytkownik może rozwiązać niniejszą Umowę w dowolnym momencie poprzez: (A) wystosowanie żądania zamknięcia i usunięcia przez spółkę Psyonix Konta Użytkownika, które wykorzystuje on do uzyskiwania dostępu do Oprogramowania i korzystania z Oprogramowania, korzystając z metody określonej w Regulaminie korzystania z usługi; albo (B) zniszczenie lub usunięcie wszelkich egzemplarzy wszelkiego Oprogramowania pozostających w posiadaniu, pod nadzorem albo kontrolą Użytkownika. W przypadku rozwiązania niniejszej Umowy z powodu naruszenia postanowień niniejszej Umowy (w tym Regulaminu korzystania), Psyonix może zabronić Użytkownikowi dokonania ponownej rejestracji albo uzyskania ponownego dostępu do Oprogramowania. Po rozwiązaniu niniejszej Umowy Użytkownik musi zniszczyć albo zwrócić fizyczny egzemplarz Oprogramowania, jak również trwale zniszczyć wszelkie kopie Oprogramowania, towarzyszącą mu dokumentację, powiązane materiały i wszelkie części Oprogramowania będące w posiadaniu albo pod kontrolą Użytkownika, w tym znajdujące się w jakimkolwiek systemie opartym na architekturze klient-serwer, na jakimkolwiek komputerze, urządzeniu do gier albo urządzeniu przenośnym, na którym zainstalowano Oprogramowanie. Po rozwiązaniu niniejszej Umowy prawa Użytkownika do korzystania z Oprogramowania, w tym WW i TW związanych z Kontem Użytkownika, wygasną natychmiast, a Użytkownik musi zaprzestać wszelkiego korzystania z Oprogramowania i musi zniszczyć wszelkie kopie Oprogramowania pozostające w jego posiadaniu. Rozwiązanie niniejszej Umowy pozostaje bez uszczerbku dla wszelkich przysługujących nam praw albo zobowiązań Użytkownika wynikających z niniejszej Umowy.
<br>Postanowienia ustępów 1, 3, 4, 5, 6, , 8, 9, 10 (w zakresie praw i obowiązków w momencie rozwiązania i po rozwiązaniu niniejszej Umowy oraz pozostających w mocy postanowień niniejszej Umowy), 11, 12 i 13 pozostaną w mocy po rozwiązaniu niniejszej Umowy.
<br>{$Z wyjątkiem zakresu wymaganego na mocy przepisów prawa wszelkie płatności i opłaty nie podlegają zwrotowi w żadnych okolicznościach niezależnie od tego, czy Umowa została rozwiązana.!}
<br>{$(12) NAKAZ ALBO ZAKAZ SĄDOWY!}
<br>Niniejszym Użytkownik potwierdza, że w przypadku niewykonania postanowień niniejszej Umowy, Psyonix dozna niepowetowanej szkody, a zatem Użytkownik potwierdza, że Psyonix będą przysługiwać, bez konieczności wniesienia kaucji, innego zabezpieczenia czy przedstawienia dowodu poniesionej szkody, stosowne środki prawne wynikające z zasad słuszności w zakresie dowolnej części niniejszej Umowy, w tym tymczasowe i trwałe zabezpieczenia roszczeń w drodze nakazu albo zakazu sądowego, oprócz innych dostępnych środków prawnych.
<br>{$(13) POSTANOWIENIA RÓŻNE!}
<br>Niniejsza Umowa, Regulamin korzystania Psyonix i Polityka prywatności Psyonix stanowią całość umowy zawartej między Użytkownikiem a Psyonix w związku z korzystaniem z Oprogramowania oraz powiązanych usług i produktów oraz zastępują wszelkie wcześniejsze umowy zawarte między Użytkownikiem a Psyonix w formie pisemnej i ustnej. Oryginalną wersją językową niniejszej Umowy jest wersja angielska; wszelkie tłumaczenia są zapewniane wyłącznie w celach poglądowych. Strony wyraźnie postanawiają, że niniejsza Umowa i wszystkie powiązane dokumenty będą sporządzane w języku angielskim. Użytkownik zrzeka się wszelkich praw przysługujących mu ewentualnie na mocy przepisów jego kraju praw do sporządzenia albo interpretowania niniejszej Umowy w języku obowiązującym w innym kraju.
<br>Niniejsza Umowa opisuje określone prawa ustawowe. Użytkownikowi mogą przysługiwać inne prawa na mocy przepisów prawa obowiązujących w systemie prawnym Użytkownika. Niniejsza Umowa nie zmienia praw Użytkownika wynikających z przepisów prawa obowiązujących w systemie prawnym Użytkownika, jeśli przepisy te nie zezwalają na taką zmianę. Ograniczenia i wyłączenia gwarancji i środki prawne określone w niniejszej Umowie mogą nie dotyczyć Użytkownika, jeżeli właściwy system prawny nie zezwala na nie w danych okolicznościach. W przypadku gdy jakakolwiek część niniejszej Umowy zostanie uznana za nieważną albo niewykonalną na mocy obowiązujących przepisów prawa, w tym w szczególności części dotyczące wyłączenia odpowiedzialności z tytułu gwarancji i ograniczenia odpowiedzialności określone powyżej, takie nieważne albo niewykonalne postanowienie zostanie uznane za zastąpione takim ważnym, wykonalnym postanowieniem, które najbliżej odpowiada celowi oryginalnego postanowienia, a pozostałe postanowienia niniejszej Umowy będą nadal obowiązywać. Niedochodzenie przez Psyonix wykonania albo realizacji któregokolwiek z postanowień niniejszej Umowy albo powiązanych praw nie stanowi zrzeczenia się któregokolwiek z praw czy postanowień. Użytkownik przyjmuje, że na mocy niniejszej Umowy żadne prawo ani środek prawny nie zostaje przyznany żadnej osobie niebędącej stroną niniejszej Umowy, chyba że Umowa wyraźnie to przewiduje.
<br>Psyonix może w dowolnym momencie dokonać cesji całości albo części niniejszej Umowy. Użytkownik nie może scedować ani przekazać całości ani części swoich praw czy obowiązków wynikających z niniejszej Umowy ani udzielić na nie dalszej licencji bez uprzedniej wyraźnej pisemnej zgody Psyonix. Realizacja niniejszej Umowy przez Psyonix podlega obowiązującemu prawu i przepisom regulującym kwestie postępowania, a żadne postanowienia niniejszej Umowy nie ograniczają przysługującego Psyonix prawa do podporządkowania się żądaniom czy wymaganiom instytucji rządowych, sądów czy organów porządkowych w zakresie dotyczącym korzystania przez Użytkownika z Oprogramowania albo informacji dostarczanych spółce Psyonix albo przez nią gromadzonych w związku z takim korzystaniem. Oprócz zwolnień określonych w obowiązujących przepisach prawa Psyonix będzie zwolniona z odpowiedzialności z tytułu niedostarczenia albo opóźnienia w dostarczeniu Oprogramowania spowodowanego przez zdarzenie pozostające poza naszą uzasadnioną kontrolą, które mogła albo którego nie mogła przewidzieć którakolwiek ze stron, co obejmuje w szczególności protesty pracownicze, wojna, akt terroryzmu, pożar, atak typu denial of service (odmowa usługi), przerwy w dostawie Internetu, nieszczęśliwy wypadek, niekorzystne warunki pogodowe, niezdolność do zapewnienia transportu, zarządzenia organów rządowych albo rozporządzenia oraz inne przyczyny albo zdarzenia pozostające poza naszą uzasadnioną kontrolą, podobne do tych wymienionych powyżej albo inne. Strony ustalają, że wszelka korespondencja dotycząca niniejszej Umowy będzie sporządzana w języku angielskim.
<br>Wszelkie spory wynikające z niniejszego Regulaminu będą rozstrzygane zgodnie z przepisami prawa amerykańskiego stanu Kalifornia, z wyłączeniem obowiązujących w nim norm kolizyjnych i Konwencji Narodów Zjednoczonych o umowach międzynarodowej sprzedaży towarów. Z zastrzeżeniem wszelkich wiążących postanowień dotyczących arbitrażu określonych w niniejszych Regulaminie korzystania Użytkownik potwierdza, że jakiekolwiek roszczenie dochodzone w postępowaniu sądowym przez Użytkownika albo Psyonix w związku z niniejszą Umową zostanie wniesione i będzie procedowane w sądzie stanowym albo federalnym w hrabstwie San Diego w Kalifornii, USA, posiadającym właściwość rzeczową w przedmiocie rozstrzygnięcia takiego sporu. Użytkownik i Psyonix przyjmują właściwość osobową takiego sądu. Stronie, na korzyść której wydano orzeczenie, przysługuje prawo do uzyskania zwrotu kosztów postępowania, w tym uzasadnionych kosztów obsługi prawnej, oprócz przyznanego jej innego środka zaradczego.
<br>Niezależnie od powyższego, w przypadku gdy (i wyłącznie w przypadku gdy) Użytkownik korzysta z Oprogramowania albo uzyskuje dostęp do Oprogramowania na terenie Unii Europejskiej obowiązuje, co następuje: Niniejsza Umowa będzie interpretowana zgodnie z przepisami prawa Anglii i Walii. Użytkownik potwierdza, że jakiekolwiek roszczenie dochodzone w postępowaniu sądowym przez Użytkownika albo Psyonix w związku z niniejszymi Warunkami zostanie wniesione i będzie procedowane w sądzie właściwym w Londynie, w Anglii, a Użytkownik i Psyonix przyjmują właściwość osobową takiego sądu.
<br>Użytkownik i Psyonix przyjmują do wiadomości i potwierdzają, że zamierzonymi beneficjentami niniejszej Umowy niebędącymi jej stroną są:
<br>•	Sony Computer Entertainment, Inc.;
<br>•	Sony Computer Entertainment America LLC;
<br>•	Sony Computer Entertainment Europe Ltd.
<br>Nie występują inni beneficjenci niniejszej Umowy niebędący jej stroną.
<br>NINIEJSZYM POTWIERDZAM ZAPOZNANIE SIĘ Z TĄ UMOWĄ LICENCYJNĄ UŻYTKOWNIKA KOŃCOWEGO I JEJ ZROZUMIENIE ORAZ ZOBOWIĄZUJĘ SIĘ KORZYSTAĆ Z OPROGRAMOWANIA ZGODNIE Z POSTANOWIENIAMI NINIEJSZEJ UMOWY LICENCYJNEJ UŻYTKOWNIKA KOŃCOWEGO.
<br>
{!Polityka Prywatności Psyonix!}<br/>
<br>Psyonix LLC, spółka z ograniczoną odpowiedzialnością zarejestrowana w stanie w Delaware („Psyonix”, „my” lub „nasz”), nieustannie dąży do podnoszenia jakości doświadczeń użytkowników w zakresie naszych Usług. Niniejsza Polityka prywatności Psyonix wyjaśnia, w jaki sposób gromadzimy, chronimy, wykorzystujemy i udostępniamy informacje zebrane na temat użytkowników online za pośrednictwem naszych Usług. Mamy nadzieję, że takie ujawnienie pomoże zwiększyć zaufanie do naszych Usług oraz poprawić jakość doświadczeń użytkowników. Psyonix jest podmiotem zależnym Epic Games. Aby dowiedzieć się więcej o prywatności w Psyonix, proszę przeczytać poniższe informacje. Aby dowiedzieć się więcej o prywatności w Epic Games, proszę zapoznać się z Polityką prywatności Epic Games dostępną tutaj.
Proszę zauważyć, że niniejsza Polityka prywatności dotyczy wyłącznie informacji przesłanych i zebranych online za pośrednictwem naszych Usług. Nie dotyczy informacji, które użytkownik może przesłać nam w trybie offline, stron internetowych obsługiwanych przez inne firmy lub organizacje, do których możemy zamieszczać łącza, ani platform osób trzecich, z poziomu których użytkownik uzyskuje dostęp do Usług (np. PlayStation, Xbox, Steam lub Switch) („Platformy osób trzecich”).
<br>Należy pamiętać, że korzystanie z Usług Psyonix przez cały czas podlega naszym Warunkom użytkowania {!https://psyonix.com/tou/!}{!, które obejmują niniejszą Politykę prywatności. Dla wszelkich pojęć, które stosujemy w niniejszej Polityce bez podania definicji, obowiązują definicje podane w Warunkach użytkowania.!}
<br>„Dane osobowe umożliwiające identyfikację” to informacje, które można wykorzystać samodzielnie lub w połączeniu z innymi informacjami do jednoznacznej identyfikacji użytkownika lub na podstawie których można zidentyfikować takie dane użytkownika, jak imię i nazwisko, adres e-mail, niektóre dane demograficzne (takie jak wiek, płeć i kod pocztowy) lub numer karty kredytowej.
<br>{$(1) Jakie rodzaje informacji gromadzi Psyonix i jak będą one wykorzystywane?!}
<br>Psyonix będzie wykorzystywać Dane osobowe umożliwiające identyfikację użytkownika wyłącznie w celu dostarczania mu produktów i usług Psyonix lub komunikacji z użytkownikiem na temat takich produktów i usług. Jeśli użytkownik zdecyduje się na publiczne udostępnienie treści lub dokumentu, zalecamy zredagowanie wszelkich odniesień do osób i adresów, ponieważ nie możemy chronić danych publicznych i nie ponosimy odpowiedzialności za związane z tym naruszenie przepisów w zakresie ochrony danych, za które użytkownik może ponieść odpowiedzialność.
Następujące informacje są zbierane automatycznie podczas korzystania z naszych usług w grach: adres IP, unikalny identyfikator specyficzny dla platformy oraz unikalny identyfikator specyficzny dla konta usługowego użytkownika. Możemy również gromadzić dodatkowe informacje, takie jak rodzaj systemu operacyjnego, próby gry, postępy i wyniki, kraj urządzenia oraz identyfikacja awarii i defektów. Przetwarzamy dane w celu prowadzenia, ulepszania, zrozumienia i personalizacji naszych Usług. W szczególności wykorzystujemy dane do tworzenia kont użytkowników i zarządzania nimi, zapewniania wsparcia i pomocy w zakresie Usług, spełniania żądań użytkownika, wywiązywania się z naszych zobowiązań prawnych lub umownych oraz do ochrony przed działaniami oszukańczymi, nielegalnymi lub szkodliwymi bądź do powstrzymywania takich działań.
<br>Stosujemy standardowe techniki branżowe w celu ochrony przed nieupoważnionym dostępem do przechowywanych przez nas danych o użytkowniku, w tym do Danych osobowych umożliwiających identyfikację.
Informacje te są gromadzone podczas rejestracji w grze lub innej usłudze informacyjnej online, którą możemy oferować, lub podczas kontaktu z nami. Nasze Usługi zawierają łącza, dzięki którym użytkownik online może się z nami skontaktować. Gromadzimy Dane osobowe umożliwiające identyfikację zawarte w tej komunikacji w celu odpowiadania na pytania i/lub komentarze użytkownika.
<br>Możemy również gromadzić Dane osobowe umożliwiające identyfikację od osób trzecich (np. z platform mediów społecznościowych) i innych publicznie dostępnych źródeł. Robimy to, aby komunikować się z użytkownikiem na platformach mediów społecznościowych, wspierać nasze inicjatywy marketingowe i ulepszać nasze Usługi. Ustawienia prywatności użytkownika na platformach osób trzecich określają, jakie dane będą nam udostępniane przez takie platformy (na przykład nazwa użytkownika, kraj, liczba obserwujących oraz inne informacje, które użytkownik udostępnił na platformie). Użytkownik powinien upewnić się, że zakres udostępniania danych przez takie platformy mu odpowiada, sprawdzając odnośne polityki prywatności i w razie potrzeby aktualizując swoje ustawienia prywatności bezpośrednio na odpowiedniej platformie.
Niezależnie od metody gromadzenia Danych osobowych umożliwiających identyfikację i sposobu ich wykorzystywania, będziemy gromadzić wyłącznie te informacje, które w sposób uzasadniony zostaną uznane za niezbędne do realizacji żądań online użytkownika i naszych zgodnych z prawem celów biznesowych (pod warunkiem, że te zgodne z prawem cele biznesowe nie naruszają prywatności użytkownika) lub w inny sposób będą dozwolone przez obowiązujące przepisy.
<br>{$(2) !}{!Prywatność dzieci!}
<br>Usługi Psyonix mają być z założenia odpowiednie dla ogółu odbiorców i nie są skierowane do dzieci (tj. osób w wieku zazwyczaj poniżej 13. roku życia, zależnie od miejsca zamieszkania). Psyonix nie gromadzi umyślnie danych osobowych dzieci bez uzyskania zgody rodziców, zgodnie z obowiązującymi wymogami prawnymi i regulacyjnymi, takimi jak amerykańska ustawa o ochronie prywatności dzieci w Internecie (Children’s Online Privacy Protection Act, COPPA).
<br>Jeśli użytkownik wskaże nam, że jest osobą niepełnoletnią w rozumieniu przepisów COPPA, będziemy wymagać od niego ukończenia procesu uzyskania zgody rodzicielskiej przed umożliwieniem mu dalszego dostępu do poszczególnych Usług Psyonix. Proces ten ma na celu powiadomienie rodziców, że ich dziecko poprosiło o dostęp do Usług Psyonix, poinformowanie ich o praktykach w zakresie prywatności Psyonix, oferuje im możliwość zatwierdzenia gromadzenia i wykorzystywania danych przez Psyonix zgodnie z opisem w niniejszej polityce i opisuje dostępne dla nich mechanizmy kontrolne. 
Rodzice mają możliwość zmiany lub cofnięcia wyborów dokonanych wcześniej i mogą przeglądać dane osobowe związane z ich dzieckiem lub zażądać usunięcia danych ich dziecka z naszych systemów. Aby przesłać dowolny wniosek bądź zadać nam dowolne pytanie na temat sposobu, w jaki wykorzystujemy dane osobowe dzieci, należy skorzystać z informacji podanych w części „Jak się z nami skontaktować” poniżej.
<br>Upoważnieni użytkownicy będący dziećmi mają dostęp do tych samych Usług Psyonix, co inni użytkownicy. Mogą oni grać w gry (np. Rocket League) oraz uzyskiwać dostęp do komunikacji i funkcji społecznościowych. 
<br>Możemy gromadzić unikalne informacje identyfikacyjne urządzenia dotyczące użytkowników, nie znając ich wieku. Opisano to bardziej szczegółowo w innych miejscach niniejszej polityki.
<br>{$(3) Co się stanie, jeśli odmówię przekazania Danych osobowych umożliwiających identyfikację do Psyonix?!}
<br>Jeśli użytkownik zdecyduje się nie przekazać na żądanie Danych osobowych umożliwiających identyfikację, może nie być w stanie uzyskać dostępu do określonych obszarów lub części naszych Usług. Może to również ograniczać ilość produktów i usług, które możemy zaoferować, lub sprawić, że nie zostaną one spersonalizowane w oparciu o preferencje użytkownika.
<br>{$(4) Czy Psyonix wykorzystuje pliki cookie lub inne sposoby gromadzenia informacji?!}
<br>Możemy gromadzić pewne informacje o użytkowniku, korzystając z technologii gromadzenia danych. Może więc nie być oczywiste dla użytkownika, że te dane są gromadzone. Na przykład gdy użytkownik odwiedza nasze strony internetowe, jego adres IP jest rejestrowany, abyśmy wiedzieli, gdzie wysyłać żądane informacje. Adres IP to numer używany przez komputery w sieci do identyfikacji komputera za każdym razem, gdy użytkownik loguje się do Internetu. Możemy również zamieścić w przeglądarce lub urządzeniu użytkownika „ciasteczko” (cookie), czyli mały plik lub urządzenie rejestrujące, które może być przechowywane na urządzeniu użytkownika i pozwala firmie Psyonix na rozpoznawanie urządzenia użytkownika, a także powiadamia nas o tym, w jaki sposób, kiedy i przez ile osób odwiedzane są strony i elementy naszych Usług. Można wyłączyć obsługę plików cookie lub zmienić ustawienia przeglądarki tak, by powiadamiała użytkownika o wysyłaniu plików cookie do jego komputera. Informacje te mogą być wykorzystywane na potrzeby dążenia do tego, aby nasze Usługi były bardziej interesujące i użyteczne. Ponadto możemy łączyć te informacje z innymi informacjami w celu identyfikacji użytkownika na potrzeby wyegzekwowania zgodności z naszymi Warunkami korzystania lub ochrony naszych Usług bądź innych użytkowników Usług. Po opuszczeniu naszych Usług nie gromadzimy informacji o aktywności online użytkownika.
<br>Możemy gromadzić informacje techniczne dotyczące korzystania z Usługi przez wykorzystanie technologii śledzenia i analiz. Przykładowo dane, które możemy gromadzić, obejmują następujące analizy:
<br>{!ile razy użytkownik uzyskuje dostęp do Usługi;!}
<br>dane ruchu sieciowego;
<br>urządzenia używane do uzyskiwania dostępu do Usługi;
<br>dostawcę usług internetowych; oraz
<br>działania podejmowane podczas korzystania z Usługi.
<br>{$(5) Komu Psyonix udostępnia moje Dane osobowe umożliwiające identyfikację?!}
<br>Z wyjątkiem przypadków opisanych w niniejszej Polityce prywatności, nie udostępniamy w formie umożliwiającej ustalenie tożsamości informacji, które zgromadziliśmy na temat użytkownika, chyba że:
<br>{!jest to właściwe, aby zrealizować żądanie użytkownika, lub użytkownik w inny sposób wyraził zgodę na takie ujawnienie lub jest to w inny sposób dozwolone przez obowiązujące prawo;!}
<br>uważamy, że jest to konieczne do egzekwowania przestrzegania naszych Warunków korzystania;
<br>uważamy, że jesteśmy do tego zobowiązani na podstawie przepisów prawa lub na potrzeby zgodności z procesem prawnym;
<br>uważamy, że jest to konieczne do wykrywania, zapobiegania lub rozwiązywania problemów związanych z oszustwami, bezpieczeństwem lub kwestiami technicznymi;
<br>jest to niezbędne do ochrony naszej własności lub praw bądź własności lub praw innych osób.
<br>Usługi są obsługiwane w Stanach Zjednoczonych. W szczególności użytkownicy zamieszkujący na terenie Unii Europejskiej („UE”) powinni mieć świadomość, że ich Dane osobowe umożliwiające identyfikację będą przekazywane poza Europejski Obszar Gospodarczy (EOG) do Stanów Zjednoczonych lub innych krajów poza EOG, których prawo może być uznawane przez UE za niezapewniające odpowiedniej ochrony danych. Informacje przesyłane z EOG do Stanów Zjednoczonych podlegają odpowiednim zabezpieczeniom zgodnie z obowiązującym prawem.
<br>Nie udostępniamy Danych osobowych umożliwiających identyfikację użytkownika osobom trzecim, z wyjątkiem sytuacji jednoznacznie wskazanych poniżej:
<br>Możemy zagregować i/lub zanonimizować dane użytkownika (tak by nie identyfikowały już one tożsamości użytkownika) i wykorzystywać te informacje oraz udostępniać je osobom trzecim w celu udoskonalenia naszych Usług oraz produktów i usług takich osób trzecich.
<br>Od czasu do czasu możemy udostępniać Dane osobowe umożliwiające identyfikację użytkownika dostawcom, którzy wykorzystują je wyłącznie w celu zapewnienia nam wsparcia i usług (np. wsparcia technicznego i dostaw usług sieciowych). Upoważniamy te podmioty do wykorzystywania Danych osobowych umożliwiających identyfikację użytkownika wyłącznie w celu świadczenia nam usług, a podmioty te wyraziły zgodę na zachowanie poufności, bezpieczeństwa i integralności Danych osobowych umożliwiających identyfikację tożsamości, które od nas otrzymują.
<br>Jako członek rodziny firm Epic Games możemy udostępniać informacje o użytkownikach naszym podmiotom stowarzyszonym Epic Games w celu wsparcia naszych usług i operacji na całym świecie. Aby dowiedzieć się więcej o praktykach w zakresie prywatności w Epic, kliknij tutaj. 
<br>{$(6) Poprawki, aktualizacje, usuwanie lub przenoszenie danych!}
<br>Aby przejrzeć, zmienić, poprawić, zaktualizować lub usunąć jakiekolwiek Dane osobowe umożliwiające identyfikację, które mogły zostać przez nas zebrane na temat użytkownika, należy skontaktować się z nami w sposób określony poniżej w punkcie 10. Niektóre informacje mogą nie być edytowalne ani usuwalne.
<br>{$(7) Jakie zabezpieczenia stosuje Psyonix w celu ochrony moich Danych osobowych umożliwiających identyfikację?!}
<br>Stosujemy odpowiednie zabezpieczenia zapewniające bezpieczeństwo, integralność i prywatność Danych osobowych umożliwiających identyfikację, które gromadzimy od wszystkich użytkowników. Gromadzone przez nas Dane osobowe umożliwiające identyfikację są przechowywane w bezpiecznych warunkach operacyjnych, nie są dostępne publicznie i są dostępne wyłącznie dla upoważnionych pracowników. Stosujemy również środki bezpieczeństwa w celu ochrony znajdujących się pod naszą kontrolą informacji przed utratą, niewłaściwym wykorzystaniem i modyfikacją.
<br>{$(8) Co jeśli jestem obywatelem Europy?!}
<br>Mieszkańcy UE, Wielkiej Brytanii, Liechtensteinu, Norwegii lub Islandii mogą mieć dodatkowe prawa wynikające z Ogólnego rozporządzenia o ochronie danych osobowych („RODO”) w odniesieniu do Danych osobowych umożliwiających identyfikację przetwarzanych w związku z Usługami. Zostały one opisane poniżej. Dla przejrzystości ustala się, że termin „Dane osobowe umożliwiające identyfikację” stosowany w niniejszej Polityce prywatności obejmuje „Dane osobowe” w sytuacji i w zakresie, w jakim niniejszy punkt 8 dotyczy użytkownika.
<br>W tym punkcie używamy określenia „Dane osobowe” i „Przetwarzanie” w rozumieniu zgodnym z ich definicją w RODO, natomiast „Dane osobowe” zasadniczo oznaczają informacje, które można wykorzystać do indywidualnego zidentyfikowania danej osoby, a „Przetwarzanie” zasadniczo obejmuje działania, które mogą być wykonywane w związku z danymi, takie jak gromadzenie, wykorzystywanie, przechowywanie i ujawnianie.
W stosownych przypadkach niniejszy punkt ma na celu uzupełnienie pozostałych postanowień niniejszej Polityki prywatności, a nie ich zastąpienie. W przypadku jakichkolwiek rozbieżności pomiędzy niniejszym punktem a wszelkimi innymi postanowieniami niniejszej Polityki prywatności znaczenie nadrzędne w zakresie takiej rozbieżności będzie miała ta zasada lub część, która zapewnia większą ochronę Danych osobowych.
<br>W razie jakichkolwiek pytań dotyczących tego punktu lub tego, czy którekolwiek z jego postanowień dotyczą użytkownika, prosimy o kontakt z nami w sposób określony poniżej w punkcie 10.
<br>Dane osobowe umożliwiające identyfikację użytkownika będziemy przetwarzać tylko wtedy, gdy będziemy mieć do tego zgodne z prawem podstawy. Zgodne z prawem podstawy przetwarzania danych obejmują zgodę, wymogi umowne oraz nasz „zgodny z prawem interes” lub zgodny z prawem interes innych osób, czynności wykonywane w celu zapobiegania oszustwom i nielegalnemu działaniu (w tym zastrzeżenie sobie prawa do ujawnienia tożsamości użytkownika dowolnej osobie trzeciej zgłaszającej naruszenie prawa do własności intelektualnej oraz współpracę z operatorami konsoli w ramach przeciwdziałania oszustwom), a także inne podstawy przetwarzania, takie jak wywiązywanie się z obowiązków prawnych lub konieczność ujawnienia danych w celu realizacji określonego zadania w interesie publicznym. W bardziej szczegółowy sposób opisano to poniżej:
<br>{!Inne wykorzystanie danych użytkownika!}
<br>Dane użytkownika traktujemy w sposób poufny, ale możemy ujawniać je członkom grupy, pracownikom, dostawcom lub podwykonawcom; w związku z fuzją lub przejęciem, zgodnie z wymogami prawa; lub w razie potrzeby, aby egzekwować lub stosować warunki umów i chronić nasze prawa, własność lub bezpieczeństwo Psyonix, naszych klientów lub innych osób.
<br>{!Zautomatyzowane podejmowanie decyzji!}
<br>Stosujemy zautomatyzowane metody podejmowania decyzji, które nie obejmują zaangażowania ludzi w przetwarzanie danych użytkowników, wyłącznie w sposób opisany w niniejszej Polityce prywatności.
Przetwarzamy dane osobowe za pomocą zautomatyzowanych metod podejmowania decyzji w celu identyfikacji użytkowników, którzy naruszają nasze Warunki świadczenia usług. Nasze zautomatyzowane metody podejmowania decyzji mają na celu wykrywanie naruszeń poprzez zwracanie uwagę na nadmierne, nietypowe lub negatywne zachowania związane z aktywnością, takie jak używanie niestosownego języka, zastraszanie i oszukiwanie.
<br>W razie stwierdzenia lub podejrzenia naruszenia naszych Warunków użytkowania przez użytkownika mogą zostać podjęte odpowiednie działania i możemy zablokować lub zawiesić możliwość korzystania przez tego użytkownika z Usługi. W tym scenariuszu użytkownik zostanie powiadomiony o rezultatach i będzie miał prawo do interwencji człowieka w celu wyrażenia swojego punktu widzenia i sprzeciwu wobec podjętej decyzji.
<br>{!Jak długo przechowujemy Dane osobowe użytkownika!}
<br>Możemy przechowywać Dane osobowe użytkownika przez okres, w jakim użytkownik posiada u nas aktywne konto lub jaki jest w inny sposób niezbędny do świadczenia Usług na rzecz użytkownika, oraz przez 24 miesiące po zamknięciu konta przez użytkownika lub przez dłuższy okres, w którym możemy przechowywać takie Dane osobowe zgodnie z obowiązującym prawem. W niektórych przypadkach przechowujemy Dane osobowe dłużej, jeśli jest to konieczne do przestrzegania naszych zobowiązań prawnych, rozstrzygania sporów lub pobierania należnych opłat, lub jeśli jest to dozwolone lub wymagane w inny sposób przez obowiązujące prawo, zasady lub regulacje. Następnie przechowujemy pewne informacje w formie zdepersonalizowanej lub zagregowanej, ale nie w sposób, który umożliwia identyfikację tożsamości użytkownika.
<br>{!Prawa użytkownika dotyczące Danych osobowych!}
<br>Zgodnie z RODO użytkownikowi przysługują pewne prawa w odniesieniu do jego Danych osobowych, w tym prawo do dostępu do danych, ich sprostowania, usunięcia, sprzeciwu wobec ich wykorzystywania i złożenia skargi. Aby uzyskać więcej informacji na temat tych praw lub przesłać powiązane wnioski, prosimy o kontakt z nami w sposób określony poniżej w punkcie 10.
<br>Zwracamy uwagę, że w pewnych okolicznościach możemy nie być w stanie w pełni spełnić prośby użytkownika, np. jeśli narusza ona prawa innych osób lub jeśli wykracza poza wymogi prawne. W niektórych przypadkach możemy wymagać również przekazania nam przez użytkownika dodatkowych informacji, które mogą obejmować Dane osobowe, w razie konieczności weryfikacji tożsamości użytkownika i charakteru złożonego przez niego wniosku.
<br>{!Przedstawiciel w UE!}
<br>Z przedstawicielem Psyonix w UE można się kontaktować pod adresem poczty elektronicznej {!PsyonixGDPRrepresentative@mhc.ie!}{! lub pocztą tradycyjną, pisząc na adres Psyonix GDPR Representative, South Bank House, Barrow Street, Dublin 4, Irlandia.!}
<br>{$(9) Co jeśli jestem mieszkańcem Kalifornii?!}
<br>Zgodnie z Kodeksem Cywilnym Stanu Kalifornia, Sekcjami 1798.83-1798.84, mieszkańcy Kalifornii mają prawo do kontaktu z nami w celu zapobieżenia ujawnieniu Danych osobowych umożliwiających identyfikację osobom trzecim w celach marketingowych takich stron trzecich. Nie udostępniamy Danych osobowych umożliwiających identyfikację osobom trzecim na potrzeby marketingu bezpośredniego takich stron trzecich. 
Mieszkańcom Kalifornii, którzy nie ubiegają się o pracę w naszej spółce, nie są naszymi pracownikami ani pracownikami innej spółki, która wchodzi z nami w interakcje w ramach ich pracy, przysługuje również prawo do uzyskania informacji o tym, jakie dane osobowe na ich temat zgromadziliśmy i udostępniliśmy, prawo do zażądania usunięcia danych osobowych oraz prawo do ochrony przed dyskryminacją z powodu egzekwowania tych praw. Aby uzyskać więcej informacji na temat tych praw lub przesłać powiązane wnioski, prosimy o kontakt w sposób określony poniżej w punkcie 10.
<br>Zwracamy uwagę, że w pewnych okolicznościach możemy nie być w stanie w pełni spełnić prośby użytkownika, np. jeśli narusza ona prawa innych osób lub jeśli wykracza poza wymogi prawne. W niektórych przypadkach możemy wymagać również przekazania nam przez użytkownika dodatkowych informacji, które mogą obejmować Dane osobowe, w razie konieczności weryfikacji tożsamości użytkownika i charakteru złożonego przez niego wniosku.
<br>{!Sprzedaż informacji!}
<br>Korzystamy z gromadzonych danych osobowych wyłącznie w celu świadczenia, wspierania i doskonalenia Psyonix w sposób opisany w niniejszej polityce; nie „sprzedajemy” tych danych podmiotom zewnętrznym w rozumieniu tego terminu w obowiązujących przepisach.
<br>{$(10) Jak się z nami skontaktować, aby zadać pytanie lub złożyć skargę!}
<br>W przypadku pytań dotyczących prywatności, skarg lub komentarzy dotyczących konta gier i naszych usług w zakresie gier prosimy o kontakt z nami poprzez przesłanie zgłoszenia za pośrednictwem naszego portalu obsługi klienta pod adresem https://support.rocketleague.com. W przypadku pytań dotyczących prywatności, skarg lub komentarzy dotyczących innych usług niezwiązanych z grami, takich jak fora, prosimy o kontakt pod adresem privacy@psyonix.com. W przypadku pytań ogólnych niezwiązanych z prywatnością zachęcamy do odwiedzenia naszej strony obsługi klienta pod adresem {!https://support.rocketleague.com!}{!.!}
<br>{$(11) Zmiany w Polityce prywatności Psyonix!}
<br>Psyonix zastrzega sobie prawo do wprowadzania zmian w niniejszej Polityce prywatności w dowolnym momencie. Jeśli Psyonix zmieni Politykę prywatności, opublikujemy te zmiany na naszych stronach internetowych, aby użytkownicy zawsze wiedzieli, jakie informacje są gromadzone, w jaki sposób są wykorzystywane i w jakich ewentualnych okolicznościach są one ujawniane. Użytkownik powinien okresowo sprawdzać treść Polityki prywatności, aby mieć pewność, że są mu znane wszelkie zmiany. Jeśli będziemy zamierzali wykorzystać Dane osobowe umożliwiające identyfikację w sposób inny niż określony w momencie ich zgromadzenia, powiadomimy o tym użytkowników za pośrednictwem poczty elektronicznej lub umieszczając w naszych Usługach wyraźne powiadomienie.
<br>Korzystając z Usług Psyonix, użytkownik wyraża zgodę na Politykę prywatności Psyonix. Jeśli użytkownik nie wyraża zgody na niniejszą Politykę prywatności, nie powinien korzystać z naszych Usług. Dalsze korzystanie z naszych Usług będzie oznaczać akceptację tych zmian.
<br>
<br>Ostatnia aktualizacja: 28 sierpień 2020 r.
