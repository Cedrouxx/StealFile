{!AGGIORNAMENTO EULA E INFORMATIVA SULLA PRIVACY. FAI CLIC PER ACCETTARE.!}<br/>
{!IL SOFTWARE VIENE CONCESSO IN LICENZA E NON VENDUTO.!} Psyonix LLC, una società a responsabilità limitata del Delaware e le sue affiliate (collettivamente, {!“Psyonix“!}) si riservano tutti i diritti non espressamente concessi. Il prodotto a cui si riferisce la presente licenza è qui denominato {!“Software.”!} Il Software include tutti i software inclusi nel presente Contratto di licenza con l’utente finale ({!“Contratto”!}), e i manuali di accompagnamento, gli imballaggi e gli altri volantini scritti, materiali e documentazione, online o in formato elettronico, e qualsiasi copia di tali Software e relativi materiali. Il Contratto, come di volta in volta modificato e pubblicato su https://psyonix.com/eula/, include i Termini d’uso di Psyonix (https://psyonix.com/tou/) e l’Informativa sulla privacy (https://psyonix.com/privacy/). In caso di conflitto tra il presente Contratto e i Termini d’uso di Psyonix o l’Informativa sulla privacy, si osserveranno le seguenti priorità: (i) l’Informativa sulla privacy, (ii) i Termini d’uso e (iii) il presente Contratto. I termini non definiti nel presente documento avranno il significato ad essi attribuito nei Termini d’uso e/o nella Informativa sulla Privacy.
<br>{!IL PRESENTE CONTRATTO TRA L’UTENTE E PSYONIX È LEGALMENTE VINCOLANTE.!} SI PREGA DI LEGGERE ATTENTAMENTE IL PRESENTE CONTRATTO PRIMA DI INSTALLARE, ACCEDERE O UTILIZZARE IL SOFTWARE DI CUI SI È APPENA ACQUISTATA LA LICENZA. MEDIANTE L’ACCETTAZIONE DEL PRESENTE CONTRATTO, O MEDIANTE L’INSTALLAZIONE, LA COPIA E/O ALTRO USO DEL SOFTWARE, E AD OGNI ACCESSO AL SOFTWARE DA PARTE DELL’UTENTE, SI ESPRIME IL PROPRIO CONSENSO, L’ACCETTAZIONE E LA CONFORMITÀ AL PRESENTE CONTRATTO. IN CASO DI NON ACCETTAZIONE DI TUTTI I TERMINI DEL PRESENTE CONTRATTO, NON SONO CONSENTITI L’APERTURA, IL DOWNLOAD, L’INSTALLAZIONE, LA COPIA O L’USO DEL SOFTWARE. In caso di dubbi sul presente Contratto, contattare Psyonix all’indirizzo Psyonix LLC, 401 W. A Street, Suite 2400, San Diego, California 92101.
<br>{!NOTA: IL PRESENTE CONTRATTO INCLUDE UNA DISPOSIZIONE DI ARBITRATO VINCOLANTE E RINUNCIA AD AZIONE COLLETTIVA STABILITA NEI NOSTRI TERMINI D’USO (https://psyonix.com/tou/) CHE PUÒ AVERE EFFETTO SUI DIRITTI DELL’UTENTE PREVISTI DAL PRESENTE CONTRATTO IN RELAZIONE A EVENTUALI CONTROVERSIE TRA PSYONIX E L’UTENTE STESSO. L’UTENTE HA DIRITTO DI RIFIUTARE LA DISPOSIZIONE DI ARBITRATO VINCOLANTE E RINUNCIA AD AZIONE COLLETTIVA COME DESCRITTA NEI TERMINI D’USO.!}
<br>Per chiarezza, il presente Contratto è esclusivamente tra l’utente e Psyonix, e non tra l’Utente e i licenzianti di Psyonix, inclusi, a titolo non esaustivo, Microsoft, Sony e le loro affiliate.
<br>Per i minori di diciotto (18) anni, il presente Contratto deve essere letto e approvato da un genitore o tutore legale. Il consenso al presente Contratto e l’uso del Software indicano che il genitore o tutore legale ha concesso il permesso specifico.
<br>{$(1) PRESA VISIONE E ACCETTAZIONE DEI TERMINI DA PARTE DELL’UTENTE!}
<br>Il presente Software è soggetto alla conformità a tutti i termini e alle condizioni contenuti nel presente documento e a tutte le regole, politiche e procedure operative. Inoltre, alcune applicazioni offerte mediante o in relazione al Software possono essere soggette a termini e condizioni aggiuntivi comunicati di volta in volta da Psyonix. Le modifiche sostanziali del Contratto, dei nostri Termini d’uso o della nostra Informativa sulla Privacy saranno comunicate mediante pubblicazione del Contratto modificato su https://psyonix.com/eula/, mediante notifica via mail all’indirizzo e-mail associato al Software (ove applicabile), mediante il Software stesso, o con altre misure adeguate, come stabilito da Psyonix a sua sola discrezione. Tali modifiche sostanziali saranno efficaci in seguito alla loro accettazione da parte dell’utente e si applicheranno alle questioni e agli eventi derivanti dal Contratto a partire dalla data di accettazione. Si noti che, in caso di non accettazione del Contratto modificato, dei Termini d’uso o dell’Informativa sulla privacy, l’utente potrà risolvere il Contratto e dovrà interrompere l’uso del Software. Se si continua a utilizzare il Software dopo una modifica del Contratto, dei Termini d’uso o dell’Informativa sulla privacy, si esprime la propria accettazione di tale modifica e si conferma di aver letto l’Informativa sulla privacy.
<br>{$(2) LICENZA D’USO LIMITATA!}
<br>Ferma restando la conformità dell’utente ai termini e alle condizioni del Contratto, con la presente Psyonix concede un diritto non esclusivo, non trasferibile, non cedibile in sub-licenza, limitato e revocabile e una licenza per l’installazione e l’uso di una (1) copia del Software, solo ed esclusivamente ad uso personale e non commerciale, per il gioco su una singola piattaforma di gioco (ad es., computer, dispositivo mobile o console di gioco) in proprio possesso o sotto il proprio controllo, o, qualora il Software sia stato ottenuto mediante PlayStation Network (“{!PSN!}”), su un sistema di consegna del Software da parte di PSN. Per chiarezza, quanto sopra non vieta l’installazione e l’uso di una copia aggiuntiva di ciascun Gioco su un sistema di gioco differente. Il presente Contratto si applica anche a qualsiasi patch o aggiornamento ottenuti per il Software. SONO ESPRESSAMENTE ED ESPLICITAMENTE VIETATE LA DUPLICAZIONE, LA COPIA O QUALSIASI FORMA DI RIPRODUZIONE DEL SOFTWARE O DEI RELATIVI MATERIALI, INFORMAZIONI O ALTRI CONTENUTI SU QUALSIASI ALTRO SERVER O ALTROVE A SCOPO DI DUPLICAZIONE, COPIA O QUALSIASI ALTRA FORMA DI RIPRODUZIONE.
<br>{$(3) AGGIORNAMENTI E PATCH!}
<br>Psyonix può fornire patch, aggiornamenti o miglioramenti del Software che devono essere installati per poter continuare a usare il Software. Psyonix può aggiornare il Software in remoto senza preavviso, e con la presente si acconsente all’applicazione di patch, aggiornamenti e migliorie da parte di Psyonix. Psyonix potrà modificare, sospendere, interrompere, sostituire, cambiare o limitare l’accesso a qualsiasi aspetto del Software in qualsiasi momento. L’utente riconosce che l’uso del Software non conferisce alcun interesse, pecuniario o di altro genere, relativo a qualsiasi aspetto o caratteristica del Software, inclusi, a titolo non esaustivo (ove applicabile), premi di gioco, trofei, risultati, livelli dei personaggi, Moneta virtuale o Beni virtuali. L’utente riconosce altresì che i dati dei personaggi, i progressi di gioco, le personalizzazioni di gioco o gli altri dati relativi all’uso del Software potrebbero cessare di essere disponibili in qualsiasi momento senza preavviso da parte di Psyonix, incluso, a titolo non esaustivo, in seguito a un patch, un aggiornamento o una miglioria applicati da Psyonix. Psyonix non ha alcun obbligo di manutenzione o supporto in relazione al Software.
<br>{$(4) DIRITTI PROPRIETARI DI PSYONIX SUL SOFTWARE E ALTRI MATERIALI PROPRIETARI !}
<br>Il Software contiene materiali protetti da diritto d’autore, tecnologie, marchi commerciali, marchi di servizi, segreti commerciali e altre informazioni proprietarie che possono includere codici informatici, testi, dati, video, immagini, illustrazioni, animazioni, suoni, composizioni musicali e registrazioni, effetti audiovisivi, combinazioni di colori, metodi commerciali e metodi operativi, concept, idee, know-how, diritti morali e altra documentazione a essi relativa (collettivamente, il “{!Materiale proprietario!}”). Tutti i diritti di proprietà intellettuale relativi al Materiale proprietario, inclusi, a titolo non esaustivo, diritti su brevetti, diritti d’autore, marchi e segreti commerciali, sono di proprietà di e/o concessi in licenza da Psyonix. L’utente: (A) accetta di non copiare, scaricare, riprodurre, ripubblicare, caricare, pubblicare, trasmettere, eseguire, visualizzare, distribuire o vendere, o sfruttare in altro modo il Materiale proprietario, partecipare o incoraggiare terzi a impegnarsi in simili azioni senza il previo consenso scritto di Psyonix; e (B) si impegna a non effettuare operazioni di ingegneria inversa, disassemblare, decompilare o tradurre alcun software informatico che comprenda Materiale proprietario, e a non tentare altrimenti di ottenere il codice sorgente di tali software, salvo quando le precedenti restrizioni di copia o ingegneria inversa non siano applicabili, poiché vietate dalla legge vigente. Nessun Materiale proprietario, o parte dello stesso, potrà essere modificato o utilizzato per scopi diversi da quelli espressamente autorizzati nei presenti Termini. Il Materiale proprietario può includere materiali di terzi concessi in licenza da Psyonix, e i licenzianti di tali materiali possono esercitare i propri diritti in caso di violazioni del presente Contratto. PSYONIX E I SUOI LICENZIANTI O FORNITORI SI RISERVANO TUTTI I DIRITTI NON ESPRESSAMENTE CONCESSI NEL PRESENTE CONTRATTO.
<br>{$(5) DIVIETO DI VENDITA O CESSIONE!}
<br>Psyonix non consente il trasferimento del Software, ad eccezione della Moneta virtuale e dei Beni virtuali come definiti nella (e conformemente alla) sottostante Sezione 7. Salvo quanto previsto dalla Sezione 7, non sono consentiti la donazione, l’acquisto, la vendita, la negoziazione, il baratto, la commercializzazione, lo scambio, la messa in vendita, la vendita, la concessione in licenza, la cessione o altra forma di spogliazione dei propri diritti, delle responsabilità e degli obblighi previsti dal Contratto, totalmente o parzialmente, senza il previo consenso scritto di Psyonix. Qualsiasi tentativo di tale natura sarà nullo e privo di efficacia. Psyonix fornisce la possibilità limitata di scambiare Moneta virtuale e Beni virtuali con altri utenti che possiedono il Software legalmente alle condizioni previste per la Moneta virtuale e i Beni virtuali.
<br>{$(6) RESTRIZIONI DELLA LICENZA!}
<br>(A) L’utente accetta di utilizzare il Software, o le parti dello stesso, conformemente al presente Contratto (inclusi i nostri Termini d’uso) e SI IMPEGNA A NON:
<br>(i) sfruttare il Software, o le parti dello stesso, incluso, a titolo non esaustivo, lo sfruttamento a scopo di lucro presso cyber (internet) caffè, centri di gioco informatico o altri luoghi, ad eccezione dell’uso, senza alcuno scopo di lucro, in cui non si riceva alcun compenso sotto forma di pagamento o vantaggio;
<br>(ii) usare il Software o consentire l’uso del Software su più di un computer, console di gioco, dispositivo mobile, dispositivo portatile o PDA allo stesso momento mediante lo stesso account utente;
<br>(iii) usare il Software o consentire l’uso del Software, o mettere il Software a disposizione per l’uso su una rete, sistema per utenti multipli, sistema ad accesso remoto, o laddove potrebbe essere scaricato da più utenti;
<br>(iv) vendere, noleggiare, affittare, concedere in licenza, distribuire o altrimenti trasferire il presente Software o eventuali copie;
<br>(v) effettuare operazioni di ingegneria inversa, ottenere il codice sorgente, modificare, decompilare, disassemblare, copiare o creare opere derivate del Software, nel suo insieme o dalle sue parti (ad eccezione di quanto espressamente consentito dalla legge applicabile, e in tal caso tutte le modifiche, le copie, le migliorie, gli adattamenti, ecc. apparterranno, saranno attribuiti e di proprietà esclusiva di Psyonix e/o dei suoi licenzianti dal momento della creazione, e in qualsiasi circostanza);
<br>(vi) rimuovere, disabilitare o aggirare eventuali protezioni di sicurezza, notifiche di diritti proprietari o etichette contenute sul Software o all’interno dello stesso;
<br>(vii) esportare o riesportare il Software, o eventuali copie o adattamenti, in violazione di qualsiasi legge o regolamento applicabile;
<br>(viii) creare dati o programmi eseguibili sul modello dei dati o delle funzionalità del Software;
<br>(ix) utilizzare la parte del Software che consente la costruzione di variazioni ({!“Editor”!}) (1) per creare nuovi livelli da utilizzare in relazione al Software; (2) modificare i file eseguibili; (3) produrre materiali diffamatori, calunniosi o in altro modo illeciti, o materiali offensivi o che ledano i diritti o la privacy o la pubblicità di terzi; (4) usare i marchi, i diritti d’autore o i diritti di proprietà intellettuale di qualsiasi soggetto terzo; o (5) creare contenuti che saranno sfruttati commercialmente dall’utente (mediante gioco a pagamento o servizi di multiproprietà o altrimenti). Per fugare ogni dubbio, l’utente sarà il solo responsabile di eventuali rivendicazioni da parte di terzi risultanti dall’uso dell’Editor;
<br>(x) usare il Software in violazione o infrazione dei diritti di qualsiasi soggetto terzo, inclusi, a titolo non esaustivo, i diritti di proprietà intellettuale, pubblicità e privacy,
<br>(xi) creare, sviluppare, distribuire o utilizzare qualsiasi software non autorizzato per ottenere un vantaggio in qualsivoglia modalità online o di gioco;
<br>(xii) copiare, riprodurre, distribuire, visualizzare o utilizzare il Software in un modo non espressamente autorizzato nel presente Contratto.
<br>(B) Il Software può includere misure per il controllo dell’accesso al Software, per il controllo dell’accesso a certe funzioni o contenuti, per impedire la copia non autorizzata o per cercare altrimenti di evitare l’inosservanza dei diritti e delle licenze limitati concessi ai sensi del presente Contratto. Tali misure possono includere l’inserimento della gestione delle licenze, l’attivazione del prodotto e altre tecnologie di sicurezza nel Software e il monitoraggio dell’uso, inclusi, a titolo non esaustivo, ora, data, accesso o altri controlli, contatori, numeri seriali e/o altri dispositivi di sicurezza progettati per impedire l’accesso non autorizzato, l’uso e la copia del Software, o di qualsiasi parte o componente dello stesso, incluse le violazioni del presente Contratto. Psyonix si riserva il diritto di monitorare l’uso del Software in qualsiasi momento. Non è consentito interferire con tali misure di controllo dell’accesso né tentare di disabilitare o aggirare tali funzioni di sicurezza, in quanto ciò potrebbe causare il malfunzionamento del Software. Potrebbero essere richiesti termini e registrazioni aggiuntivi per l’accesso ai servizi online e per scaricare gli aggiornamenti e le patch del Software. Solo i Software con licenza valida possono essere utilizzati per accedere ai servizi online e per scaricare aggiornamenti e patch. A eccezione di quanto altrimenti previsto dalla legge applicabile, Psyonix potrà limitare, sospendere o interrompere la licenza qui concessa e l’accesso al Software, inclusi, a titolo non esaustivo, i relativi servizi e prodotti, in qualsiasi momento e per qualsiasi ragione. Se l’utente non accetta tali misure o se in qualsiasi momento procede alla rimozione, disabilitazione o altro aggiramento diretto o indiretto di tali misure, la licenza qui concessa sarà soggetta a risoluzione immediata e non sarà più possibile utilizzare il Software.
<br>(C) L’utente accetta di osservare le informazioni in materia di sicurezza, le istruzioni per la manutenzione o altre notifiche rilevanti contenute nel manuale o altra documentazione di accompagnamento del Software.
<br>{$(7) MONETA VIRTUALE E BENI VIRTUALI!}
<br>Se il Software consente l’acquisto e/o il guadagno mediante gioco di una licenza d’uso della Moneta virtuale e dei Beni virtuali, si applicano i seguenti termini e condizioni aggiuntivi.
<br>(A) Il Software può consentire agli utenti di (i) utilizzare la moneta virtuale immaginaria come mezzo di scambio esclusivamente all’interno del Software (“{!Moneta virtuale!}” o “{!MV!}”); (ii) accedere (con alcuni diritti d’uso limitati) ai beni virtuali all’interno del Software (“{!Beni virtuali!}” o “{!BV!}”); e (iii) barattare o scambiare MV o BV con gli altri utenti del Software. Indipendentemente dalla terminologia utilizzata, MV e BV rappresentano un diritto di licenza limitato disciplinato dal presente Contratto. Fermi restando i termini del presente Contratto e conformemente allo stesso, Psyonix con il presente concede un diritto non esclusivo, non trasferibile, non cedibile in sub-licenza, limitato e revocabile e una licenza d’uso della MV e dei BV ottenuti dall’utente per il gioco personale non commerciale esclusivamente all’interno del Software. Ad eccezione di quanto vietato dalla legge applicabile, la MV e i BV ottenuti dall’utente sono concessi in licenza all’utente stesso il quale, con il presente, riconosce che non vi è trasferimento né cessione di alcun titolo o diritto di proprietà relativo alla MV o ai BV. Il presente Contratto non è da interpretarsi come vendita di alcun diritto relativo alla MV o ai BV.
<br>La MV e i BV non hanno un valore equivalente in moneta reale e non fungono da sostituti della moneta reale. La conversione della MV e dei BV in unità di valore all’esterno del Software, ad esempio in moneta reale o beni reali, è vietata. L’utente riconosce e accetta che Psyonix potrebbe rivedere o adottare altre misure che modifichino il valore percepito o il prezzo di acquisto della MV e/o dei BV in qualsiasi momento, ad eccezione dei casi in cui sia vietato dalla legge applicabile. Non sono previste tariffe per il non utilizzo della MV e dei BV; tuttavia, resta inteso che la licenza qui concessa per la MV e i BV sarà risolta conformemente ai termini e alle condizioni del presente Contratto e della documentazione del Software al termine della fornitura del Software da parte di Psyonix o in caso di diversa risoluzione del presente Contratto. Psyonix si riserva, a sua sola discrezione, il diritto di applicare delle tariffe per il diritto di accesso o uso della MV e dei BV e/o potrà distribuire MV o BV con o senza oneri.
<br>(B) Potrebbe essere previsto l’acquisto o l’ottenimento di MV da Psyonix per il completamento di certe attività o il raggiungimento di specifici traguardi nel Software. Ad esempio, Psyonix può fornire MV o BV al completamento di un’attività di gioco, quali il passaggio a un nuovo livello, il completamento di un compito o la creazione di contenuto da parte dell’utente. Una volta ottenuti, la MV e i BV saranno accreditati sull’account dell’utente (“Account dell’utente”). La MV e i BV possono essere acquistati esclusivamente all’interno del Software, o mediante una piattaforma, store online di terzi partecipanti, app store, o altri store autorizzati da Psyonix (nella presente denominati complessivamente “Software Store”). L’acquisto e l’uso di articoli di gioco o moneta mediante un Software Store sono soggetti ai documenti che governano tale Software Store, inclusi, a titolo non esaustivo, i Termini di Servizio e il Contratto con l’utente. Questo servizio online è concesso in su-blicenza dal Software Store. Psyonix può offrire sconti e promozioni sull’acquisto di MV, e tali sconti e promozioni possono essere modificati o sospesi da Psyonix in qualsiasi momento e senza preavviso all’utente. Al completamento di un acquisto autorizzato di MV da un Software Store, l’importo di MV acquistata sarà accreditato sull’Account dell’utente. Psyonix imporrà un importo massimo spendibile per l’acquisto di MV per transazione e/o giornaliero, che può variare in base al Software associato. A sua sola discrezione, Psyonix può imporre limiti aggiuntivi sull’importo di MV acquistata o utilizzata, sul metodo d’uso della MV e sul saldo massimo di MV che può essere accreditato sull’Account dell’utente. L’utente è il solo responsabile di tutti gli acquisti effettuati mediante l’Account dell’utente indipendentemente dal fatto che siano stati autorizzati dallo stesso.
<br>(C) La MV e i BV a disposizione possono essere visualizzati accedendo all’Account dell’utente dopo aver inserito le credenziali dell’Account dell’utente. Psyonix si riserva il diritto, a sua sola discrezione, di calcolare la MV e i BV a disposizione nell’Account dell’utente. Psyonix si riserva inoltre il diritto, a sua sola discrezione, di determinare l’importo e il metodo di accredito e addebito della MV dall’Account dell’utente in relazione agli acquisti di BV da parte dell’utente o ad altri scopi. Psyonix farà quanto possibile per svolgere tali calcoli in modo coerente e ragionevole, tuttavia l’utente riconosce e accetta che il conteggio effettuato da Psyonix della MV e dei BV disponibili sull’Account dell’utente sia definitivo, a eccezione dei casi in cui l’utente possa fornire a Psyonix la documentazione a supporto della non correttezza di tale calcolo, e che ciò avvenga o sia avvenuto intenzionalmente.
<br>(D) Tutta la Moneta virtuale e/o i Beni virtuali acquistati in gioco possono essere consumati o persi dai giocatori durante il gioco, conformemente alle regole del gioco applicabili alla moneta e ai beni, che possono variare in base al Software associato. La MV e i BV possono essere utilizzati esclusivamente all’interno del Software e Psyonix, a sua sola discrezione, può limitare l’uso della MV e/o dei BV a un singolo gioco. Gli usi e gli scopi autorizzati per la MV e i BV possono variare di volta in volta. La MV e/o i BV disponibili mostrati nell’Account dell’utente verranno scalati a ogni utilizzo della MV e dei BV all’interno del Software. L’uso della MV e/o dei BV rappresenta una richiesta e un prelievo dalla MV e dai BV a disposizione sull’Account dell’utente. La MV e/o i BV a disposizione sull’Account dell’utente devono essere sufficienti affinché la transazione all’interno del Software possa essere completata. La MV e/o i BV nell’Account dell’utente possono essere scalati senza preavviso al verificarsi di eventi specifici relativi all’uso del Software. L’utente è responsabile di tutti gli usi di MV e/o BV mediante l’Account dell’utente, indipendentemente dal fatto che siano stati autorizzati dallo stesso. In caso di uso non autorizzato di MV e BV mediante l’Account dell’utente, informare immediatamente Psyonix della scoperta inviando una richiesta a https://support.rocketleague.com.
<br>(E) La MV e i BV possono essere utilizzati esclusivamente per beni e servizi di gioco. Sono vietati la vendita, l’affitto, la concessione in licenza o il noleggio di MV e BV. La MV e i BV possono essere utilizzati solo per beni o servizi di gioco e in nessun momento possono essere scambiati con somme in denaro o valore monetario o altri beni di Psyonix o di qualsiasi altro soggetto o entità, salvo quanto qui espressamente consentito o altrimenti previsto dalla legge applicabile. La MV e i BV non hanno valore monetario e né Psyonix né altri soggetti o entità hanno alcun obbligo di scambiare la MV e i BV con oggetti di valore, inclusa, a titolo non esaustivo, la moneta reale.
<br>(F) Tutti gli acquisti di MV e BV sono definitivi e in nessuna circostanza saranno soggetti a rimborso, trasferimento o scambio. A eccezione di quanto vietato dalla legge applicabile, Psyonix ha il diritto assoluto di gestire, regolare, controllare, modificare, sospendere e/o eliminare la MV e/o i BV, come ritiene e a sua sola discrezione, e Psyonix non avrà alcuna responsabilità nei confronti dell’utente o di terzi per l’esercizio di tali diritti.
<br>(G) Qualsiasi trasferimento, commercializzazione, vendita o scambio di MV o BV con chiunque, ad eccezione di quando tali attività avvengono durante il gioco utilizzando il Software e come espressamente autorizzato da Psyonix, (“{!Transazioni non autorizzate!}”), incluso, a titolo non esaustivo, con gli altri utenti del Software, non è autorizzato da Psyonix ed è severamente vietato. Psyonix si riserva il diritto, a sua sola discrezione, di interrompere, sospendere, o modificare l’Account dell’utente e la MV e i BV e di risolvere il presente Contratto qualora l’utente si renda responsabile dell’esecuzione di Transazioni non autorizzate, partecipi a o richieda azioni simili. Gli utenti che partecipano a simili attività agiscono a proprio rischio e con la presente manlevano e tengono indenne Psyonix, i suoi collaboratori, i licenzianti, le affiliate, i contraenti, i funzionari, gli amministratori, i dipendenti e gli agenti in relazione a qualsiasi danno, perdita e spesa derivanti, direttamente o indirettamente, da tali azioni. L’Utente riconosce che Psyonix potrebbe richiedere il blocco, la sospensione, la risoluzione, l’interruzione del Software Store interessato, o l’inversione di qualsiasi Transazione non autorizzata, indipendentemente dal momento in cui tale Transazione non autorizzata è stata (o sarà) effettuata, in caso di presunzione o prova di truffa, violazione del presente Contratto, violazione di qualsiasi legge o regolamento applicabile, o azione intenzionale progettata con l’obiettivo di avere un impatto, o che potrebbe avere un impatto sul funzionamento del Software. Se Psyonix ritiene o ha ragione di sospettare che l’utente abbia effettuato una Transazione non autorizzata, l’utente accetta inoltre il diritto di Psyonix, a sua sola discrezione, di limitare l’accesso alla MV e ai BV disponibili sull’Account dell’utente, o di cessare o sospendere l’Account dell’utente e i suoi diritti sulla MV e sui BV o altri articoli associati all’Account dell’utente.
<br>(H) La MV è disponibile solo per alcuni clienti in base alla posizione. Non è consentito l’acquisto o l’uso di MV nei luoghi non approvati.
<br>{$(8) ESCLUSIONE DI GARANZIA; LIMITAZIONE DELLA RESPONSABILITÀ!}
<br>(A) NESSUNA DISPOSIZIONE NEL PRESENTE CONTRATTO HA EFFETTO SUI DIRITTI PREVISTI DALLA LEGGE A FAVORE DELL’UTENTE IN QUANTO CONSUMATORE DEL SOFTWARE. ALCUNE GIURISDIZIONI NON CONSENTONO L’ESCLUSIONE DI DETERMINATE GARANZIE O LA LIMITAZIONE DELLA RESPONSABILITÀ COME STABILITE DALLA PRESENTE SEZIONE. IN TALI GIURISDIZIONI, LE ESCLUSIONI E LE LIMITAZIONI RIPORTATE DI SEGUITO SI APPLICANO SOLO NELLA MISURA CONSENTITA DALLE LEGGI DI TALI GIURISDIZIONI. NELLA MISURA MASSIMA CONSENTITA DALLA LEGGE APPLICABILE, IL SOFTWARE E LA DOCUMENTAZIONE E IL MATERIALE DI ACCOMPAGNAMENTO SONO FORNITI “TAL QUALI” E “COME DISPONIBILI” E “CON TUTTE LE IMPERFEZIONI”, SENZA ALCUNA GARANZIA. SENZA LIMITAZIONE DELLE INTENZIONI GENERALI DELLA FRASE PRECEDENTE, PSYONIX E I SUOI LICENZIANTI O FORNITORI NON GARANTISCONO CHE IL SOFTWARE O LE PARTI DELLO STESSO (i) OPERINO SENZA INTERRUZIONI, SIANO SICURI E PRIVI DI ERRORI, O CHE I DIFETTI SARANNO CORRETTI; (ii) SIANO COMPATIBILI CON QUALSIASI SOFTWARE, INCLUSI A TITOLO NON ESAUSTIVO I SOFTWARE BROWSER DI INTERNET; (iii) SIANO PRIVI DI VIRUS, WORM, CAVALLI DI TROIA O QUALSIASI ALTRA PROPRIETÀ PALESEMENTE CONTAMINANTE O DISTRUTTIVA; (iv) SIANO PRIVI DI MATERIALE DIFFAMATORIO, DISPREGIATIVO O PER SOLI ADULTI, O MATERIALE CHE QUALCUNO POTREBBE RITENERE OFFENSIVO OD OPINABILE; (v) FUNZIONINO CORRETTAMENTE; O (vi) SODDISFINO I REQUISITI DELL’UTENTE. NEL LIMITE MASSIMO CONSENTITO DALLA LEGGE, PSYONIX ESCLUDE TUTTE LE DICHIARAZIONI, I TERMINI, LE GARANZIE, SIANO ESSE ESPRESSE, PREVISTE DALLA LEGGE O IMPLICITE E TUTTE LE GARANZIE IMPLICITE DI COMMERCIABILITÀ, IDONEITÀ PER UNO SCOPO O USO SPECIFICO, INTEGRAZIONE DI SISTEMA, CORRETTEZZA O COMPLETEZZA, TITOLO, NON INTERFERENZA CON IL GODIMENTO DELL’UTENTE, FACOLTÀ, NON INFRAZIONE, RISULTATI, RAGIONEVOLE CURA ED ESECUZIONE A REGOLA D’ARTE, CHE SIANO PRESUNTI PER LEGGE, PER RAGIONI DI PRASSI O USANZA DEL RAMO, O PER CONSUETUDINE COMMERCIALE. SI ESCLUDE ESPRESSAMENTE QUALSIASI GARANZIA DI NON INFRAZIONE DI CUI ALLA SEZIONE 2-312 DEL CODICE COMMERCIALE UNIFORME O IN QUALSIASI ALTRO STATUTO COMPATIBILE.
<br>(B) PSYONIX, I SUOI LICENZIANTI O FORNITORI, NON SONO RESPONSABILI DELLA CONDOTTA DA PARTE DI ALCUN UTENTE DEL SOFTWARE, SIA ONLINE CHE OFFLINE. IN NESSUNA CIRCOSTANZA PSYONIX, I SUOI LICENZIANTI O FORNITORI, SARANNO RESPONSABILI DI EVENTUALI PERDITE O DANNI DERIVANTI DALL’USO DEL SOFTWARE DA PARTE DELL’UTENTE, DI QUALSIASI CONTENUTO GENERATO DALL’UTENTE PUBBLICATO SUL SOFTWARE, O TRASMESSO AD ALTRI UTENTI, NÉ DI QUALSIASI TRANSAZIONE TRA UTENTI, SIA ONLINE CHE OFFLINE.
<br>(C) IL SOFTWARE È CONTROLLATO E FORNITO DA PSYONIX PRESSO LE PROPRIE STRUTTURE UBICATE NEGLI STATI UNITI D’AMERICA. NELLA MISURA CONSENTITA DALLA LEGGE LOCALE APPLICABILE E AD ECCEZIONE DI QUANTO ESPRESSAMENTE STABILITO DAL PRESENTE CONTRATTO, PSYONIX NON RILASCIA ALCUNA DICHIARAZIONE IN MERITO ALL’ADEGUATEZZA O DISPONIBILITÀ DEL SOFTWARE PER L’USO IN ALTRI LUOGHI.
<br>(D) POICHÉ ALCUNE GIURISDIZIONI NON CONSENTONO L’ESCLUSIONE O LIMITAZIONE DELLA RESPONSABILITÀ PER DANNI CONSEQUENZIALI O INCIDENTALI, LE PRECEDENTI LIMITAZIONI POTREBBERO NON APPLICARSI ALL’UTENTE NELLA MISURA IN CUI TALI ESCLUSIONI O LIMITAZIONI NON SIANO CONSENTITE DALLA LEGGE LOCALE.
<br>(E) NELLA MISURA MASSIMA CONSENTITA DALLA LEGGE APPLICABILE, PSYONIX, LA SUA CONTROLLANTE E LE SUE SUSSIDIARIE E AFFILIATE (E CIASCUNO DEI RISPETTIVI LICENZIANTI, FORNITORI, FUNZIONARI, AMMINISTRATORI, AZIONISTI, DIPENDENTI E AGENTI) (CIASCUNO SINGOLARMENTE UNA “PARTE PSYONIX,” E COLLETTIVAMENTE LE “PARTI PSYONIX”) NON SARANNO RESPONSABILI NEI CONFRONTI DELL’UTENTE O DI TERZI, PER CONTRATTO O ALTRIMENTI, PER (A) EVENTUALI DANNI INDIRETTI, SPECIALI, INCIDENTALI O CONSEQUENZIALI DI QUALSIASI NATURA, O PER LA PERDITA DI PROFITTI, PERDITA DI AVVIAMENTO, INTERRUZIONE DEL LAVORO, CORRETTEZZA DEI RISULTATI, MALFUNZIONAMENTO O GUASTO DI COMPUTER E/O (B) QUALSIASI IMPORTO, IN AGGREGATO, SUPERIORE ALL’IMPORTO MASSIMO DI (I) $1.000 O (II) AGLI IMPORTI VERSATI DALL’UTENTE E/O DA VERSARE A PSYONIX (O A UNA PIATTAFORMA DI TERZI CHE HA FORNITO QUALSIASI GIOCO) IN RELAZIONE AL SOFTWARE NEI DODICI (12) MESI PRECEDENTI LA RIVENDICAZIONE INTERESSATA, O (C) QUALSIASI QUESTIONE FUORI DAL RAGIONEVOLE CONTROLLO DI PSYONIX. LA PRECEDENTE LIMITAZIONE SI APPLICA ANCHE IN CASO DI COLPA, ILLECITO (INCLUSA NEGLIGENZA) RESPONSABILITÀ STRETTA, INDENNITÀ, RESPONSABILITÀ DI PRODOTTO, VIOLAZIONE CONTRATTUALE, VIOLAZIONE DI GARANZIA O ALTRIMENTI E ANCHE QUALORA UNA PARTE PSYONIX FOSSE INFORMATA DELLA POSSIBILITÀ DI TALI DANNI. PSYONIX NON POTRÀ ESSERE E NON SARÀ RESPONSABILE PER EVENTUALI PERDITE DEL CONTENUTO GENERATO DALL’UTENTE O DI EVENTUALI INTERRUZIONI DEL SOFTWARE, INCLUSI, AI TITOLO NON ESAUSTIVO, INTERRUZIONI ISP, MALFUNZIONAMENTI DEL SOFTWARE O DELL’HARDWARE O QUALSIASI ALTRO EVENTO CHE POSSA CAUSARE UNA PERDITA DI DATI O UN’INTERRUZIONE DEL SOFTWARE. FATTO SALVO QUANTO CONTRARIAMENTE PREVISTO DAI PRESENTI TERMINI, NULLA NEI PRESENTI TERMINI INTENDE ESCLUDERE O LIMITARE QUANTO NON ESCLUDIBILE O LIMITABILE AI SENSI DELLA LEGGE APPLICABILE, INCLUSI, A TITOLO NON ESAUSTIVO, DECESSO O LESIONI PERSONALI DOVUTE A NEGLIGENZA O FRODE. NELLA MISURA MASSIMA CONSENTITA DALLA LEGGE APPLICABILE, TALI LIMITAZIONI ED ESCLUSIONI RELATIVE AI DANNI SI APPLICANO ANCHE QUALORA UN RIMEDIO NON FORNISCA ADEGUATA COMPENSAZIONE.
<br>{$(9) INDENNIZZO!}
<br>La presente Sezione si applica solo nella misura consentita dalla legge applicabile. Se l'utente per legge non può stipulare l'obbligo di indennizzo riportato di seguito, l’utente stesso si assume, nella misura consentita dalla legge, tutte le responsabilità per tutte le rivendicazioni, richieste, azioni, perdite, responsabilità e spese (comprese le spese legali, i costi e le spese di perizie) che sono oggetto dell'obbligo di indennizzo sotto riportato.
<br>L’utente accetta di difendere, manlevare e tenere indenne le Parti Psyonix da qualsiasi rivendicazione, danno, obbligo, perdita, responsabilità, costo o debito e spese (incluse, a titolo non esaustivo, le spese legali, i costi e le spese di perizie) derivanti: (A) dall’uso del Software da parte dell’utente; (B) da qualsiasi rivendicazione che, se confermata, costituirebbe una violazione dei termini del presente Contratto o negligenza; (C) da violazione dei diritti di terzi, inclusi, a titolo non esaustivo, diritti d’autore, segreti commerciali, diritti alla privacy e proprietari; o (D) da eventuali rivendicazioni secondo cui il Contenuto generato dall’utente abbia causato danno a terzi. L’utente accetta di rimborsare Psyonix, su richiesta, per qualsiasi costo di difesa sostenuto da Psyonix e qualsiasi pagamento effettuato o perdita subita da Psyonix a seguito di processo o composizione giudiziale di una controversia rientrante nella presente Sezione 9. 
<br>{$(10) QUESTIONI INERENTI AL GOVERNO DEGLI STATI UNITI E USO INTERNAZIONALE!}
<br>Il Software è un “Articolo commerciale” (come definito al punto 48 del Codice di regolamentazione federale C.F.R. § 2.101), consistente nel “Software informatico commerciale” e nella “Documentazione del software informatico commerciale” (come utilizzati secondo il punto 48 C.F.R. § 12.212 o 48 C.F.R. § 227.7202, come applicabile). Il software è concesso in licenza agli utenti finali del governo degli Stati Uniti solo come Articolo commerciale e solo con i diritti concessi agli altri licenziatari ai sensi del presente Contratto.
<br>Salvo quanto espressamente stabilito nel presente Contratto (inclusi i nostri Termini d’uso e l’Informativa sulla Privacy), Psyonix non rilascia alcuna dichiarazione in merito all’adeguatezza del Software o dei relativi materiali o alla disponibilità per l’uso fuori dagli Stati Uniti; non è consentito l’accesso dai territori in cui il contenuto è illegale. Qualsiasi offerta e/o informazione relativa al Software è nulla laddove vietata. Fermo restando quanto precede, non è consentita l’esportazione o riesportazione del Software (a) nei paesi (o a un residente che si trova in paesi) soggetti a embargo da parte degli Stati Uniti o (b) ai soggetti indicati nell’elenco dei cittadini segnalati (Specially Designated Nationals) del Dipartimento del Tesoro degli Stati Uniti o nell’elenco delle persone/entità segnalate (Denied persons/entities) del Dipartimento del Commercio degli Stati Uniti. Accedendo e utilizzando il Software, l’utente dichiara e si garantisce di non trovarsi in tali paesi, di non essere sotto il loro controllo o residente negli stessi e di non comparire in nessuno di tali elenchi.
<br>{$(11) RISOLUZIONE!}
<br>Il presente Contratto avrà efficacia fino alla risoluzione da parte dell’utente o di Psyonix. Il presente Contratto si risolverà automaticamente alla cessazione della gestione dei server del Software da parte di Psyonix (per giochi esclusivamente online), qualora Psyonix stabilisca che l’uso del Software da parte dell’utente sia connesso, o potrebbe essere connesso a truffe, riciclaggio di denaro o altra attività illecita, o in caso di mancata conformità ai termini e alle condizioni del presente Contratto, incluse, a titolo non esaustivo, le Restrizioni della licenza nella precedente Sezione 6. L’utente potrà risolvere il presente Contratto in qualsiasi momento nei seguenti modi: (A) chiedendo a Psyonix la risoluzione e cancellazione dell’Account dell’utente utilizzato per l’accesso al Software o il relativo utilizzo, utilizzando il metodo stabilito nei Termini di servizio, o (B) distruggendo e/o cancellando tutte le copie di tutti i Software in proprio possesso, custodia e controllo. Se il presente Contratto si risolve per violazione del Contratto stesso da parte dell’utente (inclusi i nostri Termini d’uso), Psyonix potrebbe impedire l’ulteriore registrazione o accesso al Software. Alla risoluzione del presente Contratto per qualsiasi ragione, l’utente dovrà distruggere o restituire la copia fisica del Software, e distruggere permanentemente tutte le copie del Software, la documentazione di accompagnamento, i materiali associati e tutte le componenti in proprio possesso o controllo, inclusi qualsiasi server client, computer, unità di gioco o dispositivo mobile su cui è stato installato. Alla risoluzione del presente Contratto, i diritti d’uso del Software, inclusi MV e BV associati all’Account dell’utente, cesseranno immediatamente e si dovrà interrompere qualsiasi uso del Software e distruggere qualsiasi copia del Software in proprio possesso. La risoluzione del presente Contratto non ha alcun impatto sui nostri diritti né sugli obblighi dell’utente derivanti dal presente Contratto.
<br>Le disposizioni delle Sezioni 1, 3, 4, 5, 6, , 8, 9, 10 (in relazione ai diritti e agli obblighi al momento della risoluzione e in seguito alla medesima e alle disposizioni del Contratto che sopravvivranno alla stessa) 11, 12 e 13 sopravvivranno alla risoluzione del presente Contratto.
<br>{!Salvo ove previsto dalla legge applicabile, tutti i pagamenti e le tariffe non sono rimborsabili in nessuna circostanza, indipendentemente dalla risoluzione del presente Contratto.!}
<br>{$(12) INGIUNZIONE!}
<br>Con il presente l’utente accetta che, qualora i termini del presente Contratto non siano specificamente rispettati, Psyonix sarà irreparabilmente danneggiata e accetta pertanto che Psyonix avrà diritto, senza vincolo, altra garanzia o prova di danni, a rimedi equitativi adeguati con riferimento al presente Contratto, incluso il provvedimento ingiuntivo temporaneo o permanente, unitamente a qualsiasi altro rimedio disponibile.
<br>{$(13) VARIE!}
<br>Il presente Contratto, i Termini d’uso di Psyonix e l’Informativa sulla privacy di Psyonix costituiscono l’intero accordo tra l’utente e Psyonix in relazione all’uso del Software e dei relativi servizi e prodotti, e sostituisce e prevale su qualsiasi intendimento precedente, verbale o scritto, tra l’utente e Psyonix. La lingua originale del presente Contratto è l’inglese; eventuali traduzioni sono fornite solo a scopo di riferimento. Come esplicitamente richiesto dalle parti il presente Contratto e tutti i relativi documenti sono stati redatti in inglese. Le parti dichiarano di aver richiesto, e con la presente confermano la propria intenzione espressa affinché questo accordo sia redatto in inglese. L’utente rinuncia a qualsiasi diritto eventualmente previsto dalla legge del proprio paese che prevede che il presente Contratto venga scritto o interpretato nella lingua del proprio paese.
<br>Il presente Contratto descrive determinati diritti legali. La legge del proprio paese potrebbe prevedere ulteriori diritti. Il presente Contratto non modifica i diritti previsti dalla legge della propria giurisdizione se tali leggi non consentono la modifica. Le limitazioni ed esclusioni di garanzia e i rimedi nel presente Contratto potrebbero non applicarsi se la propria giurisdizione non li ammette nelle circostanze specifiche dell’utente. Qualora una parte del Contratto fosse ritenuto non valido o non applicabile ai sensi della legge applicabile, incluse, a titolo non esaustivo, le esclusioni di garanzia e limitazioni di responsabilità di cui sopra, tale disposizione non valida o non applicabile sarà da considerarsi sostituita da una disposizione valida ed applicabile che riprenda il più possibile l’intento della disposizione originale, mentre il resto del Contratto rimarrà in pieno vigore. Eventuali mancate applicazioni o il mancato esercizio di qualsiasi disposizione del Contratto o dei relativi diritti non costituirà rinuncia a tale diritto o disposizione. L'utente accetta che il presente Accordo non conferisce alcun diritto o rimedio a persone diverse dalle parti del presente Contratto, salvo quanto espressamente dichiarato.
<br>Psyonix potrà cedere completamente o parzialmente il presente Contratto in qualsiasi momento. L’utente non potrà cedere, trasferire o concedere in sub-licenza alcun diritto od obbligo derivante del presente Contratto senza il previo consesso scritto ed espresso di Psyonix. L’esecuzione del Contratto da parte di Psyonix è soggetta alle leggi vigenti e ai procedimenti legali e nulla nel presente Contratto intende costituire deroga ai diritti di Psyonix di aderire alle richieste o ai requisiti governativi, di un tribunale o di esecuzione della legge in relazione all’uso del Software da parte dell’utente o alle informazioni fornite o raccolte da Psyonix in merito a tale utilizzo. Unitamente alle giustificazioni fornite dalla legge applicabile, Psyonix sarà esonerata da eventuali responsabilità di mancata consegna o consegna tardiva del Software dovuta a qualsiasi evento fuori dal nostro ragionevole controllo, indipendentemente dalla relativa prevedibilità da ambo le parti, inclusi, a titolo non esaustivo, sciopero, guerra, terrorismo, incendio, attacco finalizzato al diniego di servizi, interruzioni del servizio internet, incidente, maltempo, impossibilità di trasporto in sicurezza, legge o regolamento governativo e altre cause ed eventi fuori dal nostro ragionevole controllo, analoghi o differenti da quelli sopra citati. Le parti convengono che tutta la corrispondenza relativa al presente Contratto sarà redatta in lingua inglese.
<br>Eventuali controversie derivanti dai presenti Termini saranno composte come previsto dalle leggi dello Stato della California, Stati Uniti, senza riferimento alle disposizioni sul conflitto tra leggi o la Convenzione delle Nazioni Unite sui contratti di compravendita internazionale di merci. Fatte salve le disposizioni di arbitrato vincolante stabilite nei nostri Termini d’uso, l’utente accetta che qualsiasi rivendicazione avanzata mediante procedimento legale in relazione al presente Contratto sarà avviata e disciplinata in un tribunale statale o federale della Contea di San Diego, California, Stati Uniti, con competenza in merito a tale controversia. L’utente e Psyonix accettano di sottoporsi alla giurisdizione personale di tale tribunale. La parte che prevarrà nel procedimento sarà tenuta al rimborso delle spese processuali, incluse le spese legali, unitamente agli eventuali altri rimedi concessi a suo favore.
<br>Fermo restando quanto precede, in caso di utilizzo o accesso al Software dall’Unione Europea (e solo in tal caso), si applica quanto segue: Il presente Contratto sarà interpretato come previsto dalle leggi di Inghilterra e Galles. L’utente accetta che qualsiasi rivendicazione avanzata mediante procedimento legale in relazione ai presenti Termini sarà avviata e disciplinata in un tribunale della giurisdizione competente a Londra, Inghilterra, e l’utente e Psyonix accettano di sottoporsi alla giurisdizione personale di tale tribunale.
<br>L’utente e Psyonix convengono e prendono atto del fatto che i soggetti sotto elencati sono beneficiari di terza parte del presente Contratto:
<br>•	Sony Computer Entertainment, Inc.
<br>•	Sony Computer Entertainment America LLC,
<br>•	Sony Computer Entertainment Europe Ltd.
<br>Non vi sono altri terzi beneficiari del presente Contratto.
<br>CONFERMO DI AVER LETTO E COMPRESO IL PRECEDENTE CONTRATTO DI LICENZA CON L’UTENTE FINALE E CONVENGO CHE L’USO DEL SOFTWARE COSTITUISCE ACCETTAZIONE DA PARTE MIA DEL VINCOLO GENERATO MEDIANTE IL CONTRATTO DI LICENZA CON L’UTENTE FINALE.
<br>
{!Informativa sulla privacy di Psyonix!}<br/>
<br>Psyonix LLC, società a responsabilità limitata del Delaware (“Psyonix”, “noi”, “nostro/a/i/e” o “ci”), si impegna a massimizzare l’esperienza dell’utente sui nostri Servizi. La presente Informativa sulla privacy di Psyonix spiega come raccogliamo, proteggiamo, utilizziamo e condividiamo le informazioni raccolte sull’utente online attraverso i nostri Servizi. Ci auguriamo che questa divulgazione contribuirà ad aumentare la fiducia degli utenti nei nostri Servizi, al fine di migliorarne l’esperienza. Psyonix è una controllata di Epic Games. Per saperne di più sulla privacy in Psyonix, si prega di continuare a leggere di seguito. Per maggiori informazioni riguardo alla privacy in Epic Games, consultare l’Informativa sulla privacy di Epic Games qui.
Si prega di notare che la presente Informativa sulla privacy si applica unicamente alle informazioni inviate e raccolte online tramite i nostri Servizi. Non si applica alle informazioni che l’utente potrebbe inviarci offline o inviare a siti web gestiti da altre società o organizzazioni a cui potremmo collegarci, o a piattaforme di terze parti dalle quali l’utente potrebbe accedere ai Servizi (come PlayStation, Xbox, Steam o Switch) (le “Piattaforme di terze parti”).
<br>Si tenga presente che l’utilizzo dei Servizi di Psyonix da parte dell’utente è sempre soggetto ai nostri Termini di utilizzo https://psyonix.com/tou/, che fanno parte della presente Informativa sulla privacy. Per tutti i termini che utilizziamo nella presente Informativa senza specificarne la definizione, sono valide le definizioni fornite nei Termini di utilizzo.
<br>Per “Informazioni di identificazione personale” si intendono informazioni che possono essere utilizzate, da sole o insieme ad altre informazioni, per identificare l’utente in modo univoco, o attraverso le quali l’utente può venire identificato, quali nome, indirizzo e-mail, alcuni dati demografici (come l’età, il sesso e il codice postale) o il numero della carta di credito.
<br>{$(1) Quali tipi di informazioni vengono raccolte da Psyonix e come verranno utilizzate?!}
<br>Psyonix utilizzerà le Informazioni di identificazione personale dell’utente solo per fornire a quest’ultimo prodotti e servizi Psyonix o per comunicare con lui in merito a tali prodotti e servizi. Qualora l’utente scelga di rendere pubblici contenuti o documenti, suggeriamo di annotarsi tutti i riferimenti a persone e indirizzi, in quanto non possiamo proteggere i dati pubblici e non siamo responsabili di alcuna violazione delle leggi sulla privacy la cui responsabilità sia in capo all’utente.
Le seguenti informazioni vengono raccolte automaticamente quando si utilizzano i nostri servizi di gioco: indirizzo IP, identificatore univoco specifico della piattaforma, identificatore univoco specifico per l’account dei Servizi. Potremmo anche raccogliere informazioni aggiuntive, tra cui il tipo di sistema operativo, i tentativi di gioco, la progressione e i risultati, il Paese del dispositivo e l’identificazione di arresti anomali e difetti. Elaboriamo i dati per gestire, migliorare, comprendere e personalizzare i nostri Servizi. In particolare, utilizziamo i dati per creare e gestire gli account utente, fornire supporto e assistenza per i Servizi, soddisfare le richieste degli utenti, rispettare i nostri obblighi legali o contrattuali, garantire la protezione o impedire azioni fraudolente, illegali o dannose.
<br>Ci avvaliamo di tecniche standard del settore per proteggere i dati sull’utente che archiviamo, incluse le Informazioni di identificazione personale, dal rischio di accessi non autorizzati.
Queste informazioni vengono raccolte durante la registrazione del gioco, oppure mediante un altro servizio di informazioni online che potremmo offrire oppure quando l’utente ci contatta. I nostri Servizi contengono link attraverso i quali l’utente online può contattarci. Raccogliamo le Informazioni di identificazione personale contenute nella presente comunicazione allo scopo di rispondere alle domande e/o ai commenti degli utenti.
<br>Potremmo anche raccogliere le Informazioni di identificazione personale da terze parti (ad esempio, da piattaforme di social media) e da altre fonti pubblicamente disponibili. Eseguiamo questa operazione per interagire con l’utente sulle piattaforme di social media, contribuire a sostenere le nostre iniziative di marketing e migliorare i nostri Servizi. Le impostazioni dell’utente in tema di privacy sulle piattaforme di terze parti controllano quali informazioni vengono condivise con noi da tali terze parti (ad esempio, il nome utente, il Paese, il numero dei follower e altre informazioni che l’utente ha messo a disposizione sulla piattaforma). Per assicurarsi di essere tranquilli con ciò che queste terze parti potrebbero condividere, è consigliabile esaminare le loro rispettive politiche sulla privacy e, se applicabile, aggiornare le proprie impostazioni sulla privacy direttamente sulla loro piattaforma.
Indipendentemente dal metodo che utilizziamo per raccogliere le Informazioni di identificazione personale e indipendentemente dal modo in cui utilizziamo tali informazioni, raccoglieremo solo le informazioni ritenute ragionevolmente necessarie per soddisfare le richieste online dell’utente e i nostri legittimi obiettivi commerciali (a condizione che, a conti fatti, questi obiettivi commerciali legittimi non pregiudichino la privacy dell’utente) o altrimenti per scopi consentiti dalla legge applicabile.
<br>{$(2) Privacy dei minori!}
<br>I servizi di Psyonix sono destinati a un pubblico generico e non sono rivolti ai bambini (intesi solitamente come minori di 13 anni, in base al Paese di residenza). Psyonix non raccoglie intenzionalmente dati personali da minori senza richiederne l’approvazione da parte dei genitori, in conformità con gli obblighi legali e normativi applicabili, come la Legge sulla privacy dei bambini online (“COPPA”, Children’s Online Privacy Protection Act) statunitense.
<br>Se l’utente dichiara di essere un minore soggetto alla normativa COPPA, richiederemo a tale utente di completare un processo di approvazione dei genitori, prima di poter continuare ad accedere ai Servizi Psyonix pertinenti. Tale processo è progettato per informare i genitori della richiesta avanzata dal proprio figlio relativamente all’accesso ai Servizi Psyonix, informarli in merito alle prassi di riservatezza di Psyonix, offrire loro l’opportunità di autorizzare la raccolta e l’uso dei dati personali del figlio da parte di Psyonix, come descritto nella presente informativa, e descrivere i controlli che mettiamo a loro disposizione. 
I genitori sono solitamente liberi di modificare o revocare le scelte fatte in precedenza, e possono rivedere i dati personali associati all’account del figlio o richiedere l’eliminazione delle informazioni del figlio dai nostri sistemi. Per inviare tali richieste o per porre qualsiasi altra domanda relativa alle modalità di gestione da parte nostra dei dati personali riguardanti il minore, consultare la sezione “Come contattarci” in calce al documento.
<br>Gli utenti minori autorizzati hanno altrimenti accesso agli stessi Servizi Psyonix degli altri utenti. In genere, possono giocare ai giochi (come Rocket League) e accedere alle comunicazioni e alle funzioni sociali. 
<br>Potremmo raccogliere informazioni univoche sull’identificatore del dispositivo in merito agli utenti, senza conoscere la loro età, come descritto più dettagliatamente altrove in questa informativa.
<br>{$(3) Cosa succede se l’utente rifiuta di fornire le proprie Informazioni di identificazione personale a Psyonix?!}
<br>Se l’utente sceglie di non inviare Informazioni di identificazione personale quando vengono richieste, potrebbe non essere in grado di accedere a determinate aree o parti dei nostri Servizi e potrebbe conseguentemente limitare i prodotti e i servizi che noi possiamo fornire, oppure questi ultimi potrebbero non essere personalizzati in base alle preferenze dell’utente.
<br>{$(4) Psyonix utilizza cookie o altri mezzi per raccogliere informazioni?!}
<br>Potremmo raccogliere alcune informazioni sull’utente utilizzando tecnologie di raccolta dei dati, in modo che non sia immediatamente chiaro all’utente che la raccolta è in corso. Ad esempio, quando si arriva ai nostri siti web, viene raccolto l’indirizzo IP dell’utente cosicché possiamo sapere dove inviare le informazioni che l’utente sta richiedendo. L’indirizzo IP è un numero utilizzato dai computer della rete per identificare il computer dell’utente ogni volta che questo accede a Internet. Potremmo anche trasferire al browser o dispositivo dell’utente un “cookie”, cioè un piccolo file o dispositivo di tracciamento che può essere memorizzato sul dispositivo stesso; esso consente a Psyonix di riconoscere il dispositivo dell’utente e ci comunica come e quando le pagine e le funzionalità dei nostri Servizi vengono visitate e da quante persone. L’utente può disabilitare i cookie o predisporre il proprio browser in modo da venire avvisato quando i cookie vengono inviati al proprio computer. Queste informazioni possono essere utilizzate per rendere i nostri Servizi più interessanti e utili per l’utente. Inoltre, potremmo combinare queste informazioni con altre informazioni volte a identificare un utente, allo scopo di garantire la conformità ai nostri Termini di utilizzo o per proteggere i nostri Servizi o altri utenti dei Servizi. Non raccogliamo informazioni sull’attività online dell’utente dopo che ha lasciato i nostri Servizi.
<br>Potremmo raccogliere informazioni tecniche sull’utilizzo del Servizio da parte dell’utente tramite l’impiego di tecnologie di tracciamento e analisi. A titolo di esempio, i dati che potremmo raccogliere includono le seguenti analisi:
<br>quante volte l’utente accede al Servizio;
<br>dati sul traffico;
<br>dispositivi utilizzati per accedere al Servizio;
<br>il provider di servizi Internet; e
<br>le azioni eseguite dall’utente durante la riproduzione del Servizio.
<br>{$(5) Con chi Psyonix condivide le Informazioni di identificazione personale dell’utente?!}
<br>Salvo quanto descritto nella presente Informativa sulla privacy, non condividiamo le informazioni che abbiamo raccolto sull’utente in un formato che consenta l’identificazione personale, con le seguenti eccezioni:
<br>se ciò è opportuno per consentirci di rispondere alla richiesta dell’utente, se quest’ultimo ha altrimenti acconsentito a tale divulgazione o se la divulgazione è altrimenti autorizzata dalla legge applicabile;
<br>se riteniamo che sia necessario per far rispettare i nostri Termini di utilizzo;
<br>se riteniamo di essere tenuti a farlo ai sensi della legge o per adempiere a un procedimento giuridico;
<br>per rilevare, prevenire o comunque risolvere frodi e questioni tecniche o relative alla sicurezza;
<br>se è necessario per proteggere la nostra proprietà, i nostri diritti legali o quelli di altri.
<br>I Servizi sono gestiti negli Stati Uniti. In particolare, se l’utente risiede nell’Unione Europea (“UE”) dovrebbe essere consapevole che le sue Informazioni di identificazione personale saranno trasferite al di fuori dello Spazio economico europeo (SEE), negli Stati Uniti o in altri Paesi al di fuori del SEE, le cui leggi potrebbero non essere ritenute dall’UE in grado di proteggere i dati adeguatamente. Le informazioni che trasferiamo dal SEE agli Stati Uniti sono soggette a garanzie adeguate ai sensi della legge applicabile.
<br>Non condividiamo le Informazioni di identificazione personale dell’utente con terze parti, tranne nei casi indicati specificamente di seguito:
<br>Possiamo aggregare e/o anonimizzare i dati sull’utente (in modo che non sia più possibile riconoscerlo specificamente come persona identificabile individualmente) e possiamo utilizzare tali informazioni e condividerle con terze parti per contribuire a migliorare i Servizi e i prodotti e servizi di tali terze parti.
<br>Di tanto in tanto, potremmo utilizzare e condividere le Informazioni di identificazione personale dell’utente con i fornitori che le impiegano esclusivamente per fornirci supporto e servizi (ad esempio, supporto tecnico e distribuzione in rete). Autorizziamo queste entità a utilizzare le Informazioni di identificazione personale dell’utente solo allo scopo di fornirci servizi, e queste entità hanno accettato di mantenere la riservatezza, la sicurezza e l’integrità delle Informazioni di identificazione personale che ottengono da noi.
<br>In qualità di membri della famiglia di società Epic Games, potremmo condividere le informazioni degli utenti con le nostre consociate Epic Games, per supportare i nostri servizi e le nostre operazioni in tutto il mondo. Per ulteriori informazioni sulle procedure in tema di privacy di Epic, fare clic qui. 
<br>{$(6) Correzioni, aggiornamenti, rimozione o portabilità dei dati!}
<br>Qualora l’utente desideri rivedere, modificare, correggere, aggiornare o eliminare qualsiasi Informazioni di identificazione personale che potremmo aver raccolto sul suo conto, è pregato di contattarci come indicato di seguito nella Sezione 10. Alcune informazioni potrebbero non essere modificabili o eliminabili.
<br>{$(7) Quali garanzie utilizza Psyonix per proteggere le Informazioni di identificazione personale dell’utente?!}
<br>Manteniamo misure di salvaguardia adeguate che garantiscano la sicurezza, l’integrità e la privacy delle Informazioni di identificazione personale che raccogliamo da tutti gli utenti. Le Informazioni di identificazione personale raccolte da noi vengono archiviate in ambienti operativi sicuri, che non sono disponibili al pubblico e sono accessibili solo ai dipendenti autorizzati. Abbiamo implementato anche misure di sicurezza per proteggere dai rischi di perdita, uso improprio e alterazione delle informazioni sotto il nostro controllo.
<br>{$(8) Cosa succede se l’utente risiede in Europa?!}
<br>Se l’utente è residente nell’UE, nel Regno Unito, in Liechtenstein, Norvegia o Islanda, potrebbe avere diritti aggiuntivi, ai sensi del Regolamento generale UE sulla protezione dei dati (il “GDPR”, General Data Protection Regulation), per quanto riguarda i propri Dati personali elaborati in relazione ai Servizi, come descritto di seguito. Per chiarezza, il termine “Informazioni di identificazione personale”, come utilizzato nella presente Informativa sulla privacy, include i “Dati personali” se e nella misura in cui questa sezione 8 si applica all’utente.
<br>Per questa sezione, utilizziamo i termini “Dati personali” ed “elaborazione” come sono definiti nel GDPR, ma con “Dati personali” in genere si designano informazioni che possono essere utilizzate per identificare individualmente una persona, e con “elaborazione” solitamente si designano azioni che possono essere eseguite in relazione ai dati, come la raccolta, l’uso, l’archiviazione e la divulgazione.
Ove applicabile, questa sezione è destinata a integrare, e non sostituire, il resto della presente Informativa sulla privacy. In caso di conflitti tra questa sezione e qualsiasi altra disposizione della presente Informativa sulla privacy, riguardo a tale conflitto preverrà la politica o la parte di essa che più tutela i Dati personali.
<br>In caso di domande su questa sezione o per sapere se una di queste sezioni si applica alla propria situazione, contattarci come indicato di seguito nella Sezione 10.
<br>Elaboreremo i Dati personali dell’utente solo se abbiamo una base giuridica per farlo. Le basi legali per il trattamento includono il consenso, la necessità contrattuale e i nostri “interessi legittimi”, o il legittimo interesse di altri, per prevenire frodi e attività illecite (comprese la riserva del diritto di rivelare l’identità dell’utente a qualsiasi terza parte che rivendichi una violazione della proprietà intellettuale e la collaborazione con gli operatori della console al fine di fornire assistenza nella prevenzione delle frodi), nonché altri motivi che impongono il trattamento, come il rispetto di un obbligo di legge o altre necessità di trattamento per un compito svolto nell’interesse pubblico, come descritto di seguito:
<br>{!Altri utilizzi delle informazioni dell’utente!}
<br>Manteniamo riservate le Sue informazioni, ma potremmo divulgarle ai membri del gruppo, al personale, ai fornitori o ai subappaltatori, in caso di fusione o acquisizione, come richiesto dalla legge, oppure, se necessario, per far rispettare o applicare i termini degli accordi e proteggere i nostri diritti, la nostra proprietà o la sicurezza di Psyonix, dei nostri clienti o di altri.
<br>{!Processo decisionale automatizzato!}
<br>Utilizziamo metodi decisionali automatizzati che non comportano il coinvolgimento umano per elaborare le Sue informazioni, solo nei modi descritti nella presente Informativa sulla privacy.
Elaboriamo le Sue informazioni personali tramite metodi decisionali automatizzati, al fine di identificare gli utenti che violano i nostri Termini di servizio. I nostri metodi decisionali automatizzati sono progettati per rilevare le violazioni esaminando comportamenti eccessivi, insoliti o negativi correlati ad attività come l’uso di linguaggio inappropriato, bullismo e raggiri.
<br>Qualora venga stabilito, o si sospetti, che l’utente ha violato i nostri Termini di servizio, potrebbero essere intraprese azioni e potremmo bloccare o sospendere l’utente dal Servizio. In questo scenario, l’utente sarà informato dell’esito e avrà il diritto di ottenere un intervento umano per esprimere il proprio punto di vista e contestare la decisione.
<br>{!Per quanto tempo conserviamo i Dati personali dell’utente!}
<br>Potremmo conservare i Dati personali dell’utente per tutto il tempo in cui quest’ultimo dispone di un account aperto presso di noi o come altrimenti necessario, per fornirgli i Servizi e per 24 mesi dopo la chiusura dell’account, o per periodi più lunghi, nel corso dei quali potremmo conservare i Dati personali in base alla legge applicabile. In alcuni casi, conserviamo i Dati personali più a lungo, se ciò è necessario per adempiere ai nostri obblighi legali, risolvere controversie o riscuotere le tariffe dovute, o se è altrimenti consentito o richiesto da una legge, disposizione o normativa applicabile. In seguito, conserviamo alcune informazioni in forma spersonalizzata o aggregata, ma non in un formato che permetta di identificare l’utente personalmente.
<br>{!Diritti in materia di Dati personali!}
<br>In base al GDPR, l’utente è titolare di determinati diritti in relazione ai propri Dati personali, tra cui l’accesso, la rettifica, la cancellazione, l’opposizione e il diritto di presentare un reclamo. Per ulteriori informazioni su questi diritti o per inviare una richiesta correlata, contattarci come indicato di seguito nella Sezione 10.
<br>Si tenga presente che in alcune circostanze potremmo non essere in grado di soddisfare pienamente la richiesta dell’utente, ad esempio, se viola i diritti di altri o se non è imposta dalla legge. In alcuni casi, potremmo anche richiedere all’utente di fornirci ulteriori informazioni, che possono includere i Dati personali, se necessario per verificarne l’identità e la natura della richiesta.
<br>{!Rappresentante per l’UE!}
<br>Il rappresentante di Psyonix per l’UE è raggiungibile all’indirizzo e-mail PsyonixGDPRrepresentative@mhc.ie, oppure all’indirizzo postale Psyonix GDPR Representative, South Bank House, Barrow Street, Dublino 4, Irlanda.
<br>{$(9) Cosa succede se l’utente risiede in California?!}
<br>Ai sensi delle Sezioni 1798.83-1798.84 del codice civile della California, i residenti della California hanno il diritto di contattarci per impedire la divulgazione delle Informazioni di identificazione personale a terze parti per finalità di marketing diretto di tali terze parti. Non condividiamo le Informazioni di identificazione personale con terze parti per finalità di marketing diretto di tali terze parti. 
Se l’utente è residente in California, e non è un candidato a un posto di lavoro, un nostro dipendente o un dipendente di un’altra azienda che interagisce con noi durante lo svolgimento del suo lavoro, ha altresì il diritto di chiederci quali dati personali abbiamo raccolto e condiviso su di lui, il diritto di richiedere la cancellazione dei propri dati personali e il diritto di non essere discriminato per l’esercizio di uno qualsiasi dei suddetti diritti. Per ulteriori informazioni su questi diritti o per inviare una richiesta correlata, contattarci come indicato di seguito nella Sezione 10.
<br>Si tenga presente che in alcune circostanze potremmo non essere in grado di soddisfare pienamente la richiesta dell’utente, ad esempio, se viola i diritti di altri o se non è imposta dalla legge. In alcuni casi, potremmo anche richiedere all’utente di fornirci ulteriori informazioni, che possono includere Dati personali, se necessario, per verificarne l’identità e la natura della richiesta.
<br>{!Vendita di informazioni!}
<br>Utilizziamo i dati personali che raccogliamo solo per contribuire a fornire, supportare e migliorare Psyonix, come descritto nella presente informativa, e non “vendiamo” le informazioni a terze parti, in base a come tale termine viene definito dalle leggi applicabili.
<br>{$(10) Come contattarci in caso di domande o per presentare un reclamo!}
<br>Per eventuali domande sulla privacy, reclami o commenti relativi all’account di gioco dell’utente e ai nostri servizi di gioco, è possibile contattarci inviando un ticket tramite il nostro portale di assistenza clienti all’indirizzo https://support.rocketleague.com. Per eventuali domande sulla privacy, reclami o commenti riguardanti altri servizi non di gioco, come i nostri forum, è possibile contattarci per e-mail all’indirizzo privacy@psyonix.com. Per eventuali domande di ordine generale non relative alla privacy è possibile visitare la nostra pagina di assistenza clienti all’indirizzo https://support.rocketleague.com.
<br>{$(11) Modifiche all’Informativa sulla privacy di Psyonix!}
<br>Psyonix si riserva il diritto di apportare modifiche alla presente Informativa sulla privacy in qualsiasi momento. Qualora Psyonix modifichi la propria Informativa sulla privacy, pubblicheremo tali modifiche sui nostri siti web in modo che tutti gli utenti siano sempre a conoscenza di quali informazioni vengono raccolte, come vengono utilizzate e in quali circostanze, se del caso, vengono divulgate. Anche gli utenti sono invitati a controllare periodicamente il sito, per assicurarsi di essere a conoscenza di eventuali modifiche. Se utilizzeremo le Informazioni di identificazione personale in modo diverso da quanto indicato al momento della raccolta, informeremo gli utenti via e-mail oppure pubblicheremo un avviso ben in vista nei nostri Servizi.
<br>Utilizzando i Servizi Psyonix, l’utente dichiara di accettare l’Informativa sulla privacy di Psyonix. Qualora l’utente non accetti la presente Informativa sulla privacy, è pregato di non utilizzare i nostri Servizi. La non interruzione dell’utilizzo dei nostri Servizi equivale all’accettazione da parte dell’utente di queste modifiche.
<br>
<br>Data di ultimo aggiornamento 28 agosto 2020
